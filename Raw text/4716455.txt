Software Architect - Letectvo
Indra Avitech s.r.o.
Miesto práce
Bratislava, Slovensko (Pozícia umožňuje občasnú prácu z domu)
Druh pracovného pomeru
plný úväzok, živnosť
Termín nástupu
dohodou
Mzdové podmienky (brutto)
3 000 EUR/mesiac
Finálna úroveň základnej zložky mzdy závisí od skúseností a znalostí kandidáta.
Informácie o pracovnom mieste
Náplň práce, právomoci a zodpovednosti
Máš už dosť práce na vývoji softvéru v oblasti financií? Poď vyskúšať úplne nový projekt v oblasti letectva!
Letectvo však nie je to jediné zaujímavé. Tu sú ďalšie dôvody, prečo reagovať na túto pracovnú ponuku:
Budeš participovať na vývoji novej generácie systému pre riadenie leteckých informácií (Aeronautical Information Management). Systém bude vo svojej triede veľmi unikátny spĺňajúci najprísnejšie požiadavky leteckej bezpečnosti, spoľahlivosti, použiteľnosti (UX), kybernetickej bezpečnosti ako aj vysokej výkonnosti a škálovateľnosti. Na vývoji sa bude podieľať viacero DevSecOps tímov spolupracujúcich metódou SAFe (Scaled Agile Framework).
Tvojou úlohou bude:
•   Dohliadať na kvalitu kódu
•   Zodpovedať za výber konkrétnych technológií a knižníc
•   Zodpovedať za tvorbu inštrukcií a smerníc z pohľadu kódu, softvérového dizajnu a architektúry
•  Aktívne participovať na riešení traversal tém v oblasti softvérovej architektúry (optimalizácia databázových riešení, autentifikácia/autorizácia, disaster recovery a pod.)
•  Dohľad nad architektúrou produkovanou v developerských tímoch
•  Participácia na riešení architektonických tém s našim zákazníkom resp. partnerskými firmami (medzinárodná spolupráca)
Aké technológie u nás používame?
Java 21, Quarkus 3.20
PostgreSQL, Mongo,      ElasticSearch
Kafka
OpenAPI
Microservices, Docker
AWS, Kubernetes
Zamestnanecké výhody, benefity
To, že budeš mať možnosť profesne vyrásť a budeš pracovať v zaujímavej doméne sme už povedali.
Kladieme dôraz však aj na iné veci.
V práci trávime 2000 hodín ročne, čo je významná časť života každého z nás. Preto je pre nás dôležité zapojenie ľudí, dobrá pracovná atmosféra a medziľudské vzťahy. Keď ku nám nastúpiš, nájdeš u nás toto:
•
Dbáme na to aby sme si ľudsky sadli:
- Kolegov si starostlivo vyberáme, aby sa s nami cítili dobre.
- Stretávame sa na team buildingoch, turistikách, oslavujeme spolu.
•
Demokratické fungovanie a participáciu v riadení podporujeme takto:
- Prepájame vedenie a zamestnancov na pravidelných stretnutiach, kde môže ktokoľvek priniesť akúkoľvek tému.
- Zadefinované princípy riadenia podporujú naše demokratické fungovanie.
•
Kladieme dôraz na informovanosť a transparentnosť v komunikácii
- Pravidelne a otvorene hovoríme o tom, čo sa vo firme deje (kde sa nám darí, kde potrebujeme veci zlepšiť a čo nás čaká. Každý z nás teda vie ako sa firme darí).
•
Hodnoty, ktoré sme si zadefinovali sme zimplementovali do pracovných podmienok napr. takto:
- Keď chceš dovolenku do 10 dní, nepotrebuješ na ňu schválenie, veríme ti, že to vieš posúdiť aj v kontexte pracovných povinností a k tomu dovolenka až 5 dní nad rámec zákona za odpracované roky u nás.
- Viac ako na dochádzku sme orientovaní na výsledky a na to, čo je podstatné, nemáme teda problém s Home office prácou ak vieš prísť aspoň dva krát týždenne. Ak Ťa láka office work, potom výhľad z útulných moderných kancelárii 17. poschodia iste poteší.
• Viac ako 30 benefitov, ktoré sú u nás samozrejmosťou, keďže na spokojnosti kolegov záleží:
- Flexibilný pracovný čas, bezplatné parkovanie a priestor pre bicykle (bajkáreň) priamo v centre Bratislavy (Twin City Tower, hneď pri autobusovej stanici Nivy).
- Nadštandardné finančné ohodnotenie, mesačný príspevok na doplnkové dôchodkové sporenie (DDS), relax príspevok na voľnočasové aktivity.
- Vzdelávací systém a školenia, vrátane individuálneho budgetu pre každého zamestnanca, prednášok organizovaných na mesačnej báze z oblasti technológií, soft skills a neobmedzený prístup do Udemy Academy.
- Oddychovka s odbornou aj voľnočasovou literatúrou, VR hrami, gitarou, veľkým gaučom s tulivakmi a k tomu bezplatné občerstvenie každý deň.
- Zdravie a wellbeing, od individuálneho firemného koučingu, psychologického poradenstva, masáže priamo na pracovisku, Multisport kartu až po spoločné bežecké či turistické podujatia.
- Firemná kultúra, kde sa každý deň chodí na spoločné obedy, každý mesiac na pivo a minimálne dvakrát ročne sa usporadúva celofiremný event.
A to je len začiatok – výhod je u nás omnoho viac!
Informácie o výberovom konaní
Ak ťa naša ponuka zaujala, pošli nám prosím svoj štruktúrovaný životopis prostredníctvom e-mailu.
Kontaktovať budeme vybraných uchádzačov spĺňajúcich požiadavky inzerovanej pozície.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
vysokoškolské I. stupňa
vysokoškolské II. stupňa
vysokoškolské III. stupňa
Jazykové znalosti
Anglický jazyk - Stredne pokročilý (B2)
Osobnostné predpoklady a zručnosti
Čo nás poteší po odbornej stránke:
• vzdelanie v oblasti softvérového inžinierstva
• viacročné skúsenosti s prácou s technológiami, ktoré u nás používame (pôsobenie na pozícii architekta výhodou)
•  výhodou sú znalosti OOP princípov, design patternov a návrhov architektúry
• ďalšou výhodou je skúsenosť s technickým mentorovaním tímu
Ďalšími plusmi môžu byť:
• Iniciatíva pri riešení problémov - problém sa rovná výzve.
• Analytické myslenie - schopnosť analyzovať problém a riešiť technické výzvy.
• Komplexnosť myslenia - schopnosť nazerať na jednotlivé úlohy v širších súvislostiach.
• Tímový duch – otvorená komunikácia, spolupráca, ochota podeliť sa o svoje skúsenosti.
• Zodpovednosť  - zodpovedný prístup k práci.
Inzerujúca spoločnosť
Stručná charakteristika spoločnosti
Firma Indra Avitech sa dlhodobo zaoberá plánovaním, vývojom, integráciou, dodávkou a podporou IT systémov v odbore riadenia letovej prevádzky. Naša spoločnosť poskytuje širokú škálu produktov, v rámci ktorých prináša osvedčené a inovatívne systémové riešenia. Výsledkom našej práce je poskytnúť riadeniu letovej prevádzky viac času na rozhodovanie a tým pádom aj zabezpečenie riadneho a efektívneho chodu týchto služieb. Tieto systémy tak v konečnom dôsledku prispievajú k bezpečnosti, presnosti a hospodárnosti sveta leteckej dopravy.
Počet zamestnancov
100-149 zamestnancov
Kontakt
Kontaktná osoba: Mária Bublincová
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
4716455
Dátum zverejnenia:
1.12.2025
2025-12-01
lokalita:
Bratislava
Pozícia:
IT analytik
,
IT architekt
,
Java programátor
,
Programátor
,
Softvérový inžinier
Spoločnosť:
Indra Avitech s.r.o.
Základná zložka mzdy (brutto):
3 000 EUR/mesiac