Sme eco-friendly,
benefit-friendly,
innovation-friendly
Aj ako ľudia sme dosť friendly. Chceš s nami tvoriť banku 21.storočia, v ktorej je #RadosťPracovať? Pozri voľné pozície, push the button a vidíme sa!
O nás
Benefity
Voľné pozície
Senior Dátový Analytk/Dátová Analytička – Ahoj, a.s. (m/ž)
Miesto práce
Poprad
Platobné podmienky
1 800 EUR/mesiac
Druh pracovného pomeru
plný úväzok
Uvedená výška mzdy predstavuje minimálnu garantovanú sumu základnej zložky mzdy vzťahujúcej sa na uvedenú pracovnú pozíciu. Skutočná suma základnej zložky mzdy bude upravená v súlade s vašimi odbornými znalosťami, schopnosťami a inými osobnými charakteristikami.
MÁŠ ODVAHU TVORIŤ BANKU PRE DNEŠNÝCH ĽUDÍ? TU SI SPRÁVNE!
Teší nás, sme 365-ka. Banka, vďaka ktorej môžu ľudia na peniaze myslieť menej, aby mali viac času na to, čo majú naozaj radi a aby mohli robiť prácu, ktorá im dáva zmysel. Súčasťou našej skupiny je spoločnosť Ahoj, a.s., kde práve v prevádzke Poprad hľadáme nového kolegu/novú kolegyňu.
ČO BUDE TVOJA ÚLOHA?
Do nášho tímu produktového manažmentu a podpory predaja hľadáme nového člena na pozíciu Senior dátový analytik. Ako analytik budeš mať dôležitú úlohu pracovať s dátami s cieľom pochopenia klientskeho správania, pri odhaľovaní obchodných príležitostí a pre prijímanie efektívnych biznisových rozhodnutí pre našu dcérsku spoločnosť Ahoj, a.s.. Tvojou úlohou okrem iného bude:
identifikovať zákaznícke segmenty a vyhodnocovať ich profitabilitu,
predikovať klientske správanie a navrhovať opatrenia pre zvýšenie predaja a jeho efektivity,
prepájať dáta obchodu, rizika a účtovníctva do praktických analýz
príprava pravidelných reportov pre obchod a manažment spoločnosti
Sme v Poprade, preto ponúkame miesto práce v Poprade.
TAKTO SI ŤA PREDSTAVUJEME:
Máš minimálne 3-ročné skúsenosti v oblasti dátovej analytiky, poznáš štatistické, matematické metódy a ovládaš prediktívne modelovanie.
Premýšľaš pro-klientsky a máš schopnosť prepájať výstupy s biznisovým kontextom.
Máš skúsenosť s vizualizačnými nástrojmi a s Power Query pre prípravu dát.
Zvládať analýzu a spracovanie veľkých dátových súborov pomocou Pythonu.
Si schopný komunikovať svoje zistenia jednoducho a zrozumiteľne.
Je ti vlastný proaktívny prístup v hľadaní riešení a navrhovaní zlepšení.
ČO BY ŤA EŠTE MOHLO ZAUJÍMAŤ:
Tvoj plat – k tejto pozícií máme pripravený plat od 1 800 Eur, v závislosti od tvojich skúseností.
Prvý deň v Ahoj - presný termín nástupu spolu včas doriešime, ideálne od novembra 2025.
Kde budeš pracovať - sídlime v budove Business Centra Poprad na Karpatskej ulici 15 v Poprade. Odtiaľto to máš na skok k vlakovej a autobusovej stanici, ale aj do centra mesta. Pracujeme aj z home office.
Pracovný čas – k dispozícii na pracovisku by si mal/a byť od 9-tej ráno do 15-tej, zvyšný čas v rámci pracovného fondu 7,75 h/deň si môžeš prispôsobiť flexibilne podľa potrieb alebo množstva práce.
Typ úväzku – táto konkrétna pozícia je na plný úväzok. Zmluvu s tebou uzatvárame zatiaľ na 365 dní so skúšobnou dobou 3 mesiace a keď si spolu vzájomne sadneme s radosťou ti zmluvu predĺžime.
BENEFITY:
Prázdniny pre dospelých alias 10 dní voľna navyše.
Kredit 200 Eur do e-shopu s benefitmi - minieš na letenky, knihy, kozmetiku, služby alebo to, čo sa Ti práve hodí.
Príspevok 100 Eur pri narodení dieťaťa.
Otcovské voľno – 5 dní dovolenky pri narodení dieťaťa.
Balíček pre prváčikov – školské potreby pre deti našich kolegov.
Od 350 do 1500 Eur ako odmenu za Tvoju lojalitu pri okrúhlom pracovnom výročí.
Prístup do najväčšieho online vzdelávacieho portálu Seduo – 365 dní v roku, vyše 360 kurzov dostupných odkiaľkoľvek.
Multisport kartičku – užívaj si šport, wellness, tanec či zdravotné cvičenia za lepšiu cenu.
Zvýhodnené produkty a služby 365.bank, zvýhodnené skipassy, aquapassy, zľavy u partnerov.
Starostlivosť o Tvoju duševnú pohodu. Počas roka organizujeme kurzy, workshopy či prednášky v rámci programu BeBalanced.
Priestor na podporu komunity – nielen prostredníctvom dobrovoľníckych aktivít, ale pomôcť môžeš aj cez Zamestnanecký grant od Nadácie 365.bank.
Ahoj a 365.bank
Ak si sa dostal/dostala až sem, myslím, že je ten správny čas predstaviť nás:
Ahoj je súčasťou skupiny 365.bank
Spájame rodinnú atmosféru fungovania v Poprade s korporátnym svetom a aktivitami našej materskej banky
Dlhodobo rastieme a neustále hľadáme možnosti na zlepšovanie
Si zvedavý/zvedavá na to, ako posunieš svoju kariéru na vyšší level? Pozri si naše tipy a triky, ako si napísať skvelé CV či ako zažiariť na pohovore: https://kariera.365.bank/tipy-a-triky
TAK A SME NA KONCI.
Ak sa Ti páčime a vidíš sa aj v našich očakávaniach, ťukni na Reagovať a pošli nám životopis. Najneskôr do 2 týždňov Ti dáme vedieť či máme zhodu. Ak áno, ozveme sa Ti, aby sme sa viac spoznali. Neskôr si dohodneme aj osobné stretnutie v Poprade, aby sme doriešili všetko ostatné.
Ak chceš vedieť o nás viac, ťukni na naše logo vľavo hore a skontroluj našu stránku.
Reagovať
Všetky voľné pozície
ID:
5182772
Dátum zverejnenia:
28.10.2025
2025-10-28
lokalita:
Poprad
Pozícia:
Databázový analytik
,
Finančný analytik
,
Obchodný analytik
Spoločnosť:
365.bank
Pracovná ponuka je prevzatá z inej stránky alebo zdroja.
Základná zložka mzdy (brutto):
1 800 EUR/mesiac