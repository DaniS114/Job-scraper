Sme eco-friendly,
benefit-friendly,
innovation-friendly
Aj ako ľudia sme dosť friendly. Chceš s nami tvoriť banku 21.storočia, v ktorej je #RadosťPracovať? Pozri voľné pozície, push the button a vidíme sa!
O nás
Benefity
Voľné pozície
Product Owner
Miesto práce
Bratislava
Platobné podmienky
1 700 EUR/mesiac
Druh pracovného pomeru
plný úväzok
Uvedená výška mzdy predstavuje minimálnu garantovanú sumu základnej zložky mzdy vzťahujúcej sa na uvedenú pracovnú pozíciu. Skutočná suma základnej zložky mzdy bude upravená v súlade s vašimi odbornými znalosťami, schopnosťami a inými osobnými charakteristikami.
MÁŠ ODVAHU TVORIŤ BANKU PRE DNEŠNÝCH ĽUDÍ? TU SI SPRÁVNE!
Teší nás, sme 365-ka. Banka, vďaka ktorej môžu ľudia na peniaze myslieť menej, aby mali viac času na to, čo majú naozaj radi a aby mohli robiť prácu, ktorá im dáva zmysel.
Nie sme roboti a nepozeráme sa na ľudí cez čísla či systémy. U nás si ceníme rozmanitosť, otvorenosť a ľudskosť, pretože napriek tomu, že nie sme všetci rovnakí, všetci sme si rovní. Rešpektujeme sa navzájom a to robí z našej 365-ky miesto, kde je #RadosťPracovať.
ČO BUDE TVOJA ÚLOHA?
"Ahoj, volám sa Kika a do nášho tímu hľadáme nového kolegu/kolegyňu, ktorý/ktorá sa s nadšením pustí do ambicióznych projektov ktoré definujú trendy v bankovom priemysle.
Tvojou náplňou práce bude:
navrhovať bankové inovácie a zavádzať ich do produkcie, tak aby boli užitočné a používateľsky priateľské,
identifikovať rozvojové biznis príležitosti, pripravovať a predkladať návrhy na implementáciu inovácií, t.j. zmien a vylepšení v predajných procesoch a produktoch Banky,
sledovať trendy a inovácie v rámci UX, fintech a bankovníctva,
tvoriť, pripomienkovať a schvaľovať všetky dôležité požiadavky, dokumenty a materiály vo vývojom cykle riešení,
spolupracovať nie len s technologickým tímom architektov, analytikov, vývojárov a testerov, ale aj so všetkými stakeholdermi vrátane kolegov z právneho, compliance, produktu, marketingu, UX, ALM a ostatnými internými či externými dodávateľmi.
Mobile first prístup máme všetci v DNA a vieme ťa rýchlo infikovať. Všetky výzvy prekonávame spoločne a sme zástancovia otvorenej diskusie. Nuž, veľa monotónnych dní u nás skutočne nečakaj. Každý deň je rozdielny a naplnený iným príbehom či už sa rozhodneš pracovať z domu alebo z office. Ak by si sa chcel/chcela o pracovnej pozícii dozvedieť viac, rád Ťa stretnem na pracovnom pohovore :) ."
TAKTO SI ŤA PREDSTAVUJEME:
máš pracovné skúsenosti v oblasti biznis analýz, produktového manažmentu a vývoja digitálnych produktov v bankingu, FinTech min. 3 roky,
sleduješ trendy v bankových službách a nových technológiách,
máš skúsenosti v roli Product Ownera spotrebiteľských úverov,
si pro-business zmýšľajúci s extrémnou orientáciou na klienta/klientku,
ovládaš angličtinu na úrovni (aspoň) B2 a chceš sledovaťtrendy vo svete,
flexibilita a agilita je prostredie v ktorom sa vieš pohybovať.
ČO BY ŤA EŠTE MOHLO ZAUJÍMAŤ:
Tvoj plat – k tejto pozícií máme pripravený plat od 1700 Eur.
Prvý deň v 365-ke - presný termín nástupu spolu včas doriešime.
Kde budeš pracovať - sídlime v modernej budove River Parku na Dvořákovom nábreží. Odtiaľto to máš na skok k Dunaju, do centra Bratislavy a máme tu aj obľúbené reštaurácie.
Pracovný čas – k dispozícii by si mal/mala byť od 9-tej ráno do 15-tej, zvyšný čas v rámci pracovného fondu 7,75 h/deň si môžeš prispôsobiť flexibilne podľa potrieb alebo množstva práce. Home office podporujeme.
Typ úväzku – pozícia je na plný úväzok so skúšobnou dobou 3 mesiace. Zmluvu s Tebou uzatvárame zatiaľ na 365 dní, a keď si spolu vzájomne sadneme, s radosťou Ti zmluvu predĺžime.
BENEFITY:
Prázdniny pre dospelých alias 10 dní voľna navyše.
Kredit 200 Eur do e-shopu s benefitmi - minieš na letenky, knihy, kozmetiku, služby alebo to, čo sa Ti práve hodí.
Príspevok 100 Eur pri narodení dieťaťa.
Otcovské voľno – 5 dní dovolenky pri narodení dieťaťa.
Balíček pre prváčikov – školské potreby pre deti našich kolegov/kolegýň.
Od 350 do 1500 Eur ako odmenu za Tvoju lojalitu pri okrúhlom pracovnom výročí.
Prístup do najväčšieho online vzdelávacieho portálu Seduo – 365 dní v roku, vyše 360 kurzov dostupných odkiaľkoľvek.
Multisport kartičku – užívaj si šport, wellness, tanec či zdravotné cvičenia za lepšiu cenu.
Zvýhodnené produkty a služby 365.bank, zvýhodnené skipassy, aquapassy, zľavy u partnerov.
Starostlivosť o Tvoju duševnú pohodu. Počas roka organizujeme kurzy, workshopy či prednášky v rámci programu BeBalanced.
Priestor na podporu komunity – nielen prostredníctvom dobrovoľníckych aktivít, ale pomôcť môžeš aj cez Zamestnanecký grant od Nadácie 365.bank.
365.bank
Ak si sa dostal/dostala až sem, myslím, že je ten správny čas predstaviť nás:
Milujeme moderné technológie, ale sme v prvom rade ľudské bytosti. Najlepšie sa nám pracuje v tímoch, kde majú všetci členovia svoje úlohy spravodlivo podelené. Právo vyjadriť svoj názor, súhlas aj nesúhlas, je pre nás alfa omega.
Aj v dnešnom svete sa snažíme zostať sami sebou. Stereotypy u nás jednoducho nehľadaj.
Podporujeme kreatívne nápady. Ak potrebuješ pomoc, rozšíriť svoje obzory alebo vzdelanie, sme tu pre Teba.
Udržujeme sa informovaní a v centre diania – o tom, čo sa u nás práve deje sa dozvieš v internom blogu alebo na pravidelných debatách s našim CEO. O všetkom novom sa s Tebou včas podelíme, no očakávame záujem a angažovanosť aj z Tvojej strany. Tá správna práca by Ťa mala predsa baviť, a nie deptať.
Si zvedavý/zvedavá na to, ako posunieš svoju kariéru na vyšší level? Pozri si naše tipy a triky, ako si napísať skvelé CV či ako zažiariť na pohovore: https://kariera.365.bank/tipy-a-triky
TAK A SME NA KONCI.
Ak sa Ti páčime a vidíš sa aj v našich očakávaniach, ťukni na Reagovať a pošli nám životopis. Najneskôr do 2 týždňov Ti dáme vedieť či máme zhodu. Ak áno, ozveme sa Ti, aby sme sa viac spoznali. Neskôr si dohodneme aj osobné stretko, aby sme doriešili všetko ostatné.
Ak chceš vedieť o nás viac, ťukni na naše logo vľavo hore a skontroluj našu stránku.
Už sa na Teba tešíme!
Reagovať
Všetky voľné pozície
ID:
5183529
Dátum zverejnenia:
29.10.2025
2025-10-29
lokalita:
Bratislava
Pozícia:
Produktový manažér
,
Produktový manažér - špecialista
,
Produktový manažér v IT
,
Špecialista vývoja produktov
Spoločnosť:
365.bank
Pracovná ponuka je prevzatá z inej stránky alebo zdroja.
Základná zložka mzdy (brutto):
1 700 EUR/mesiac