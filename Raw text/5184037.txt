SLSP.sk
Inovuj s nami George bankovníctvo ako IT analytik/analytička
Reagovať na ponuku
Miesto práce
Tomášikova 3271/48, Nové Mesto
Druh pracovného pomeru
plný úväzok
Platové podmienky
3 000 EUR/mesiac
*
*
Uvedená výška mzdy predstavuje minimálnu garantovanú sumu základnej zložky mzdy vzťahujúcej sa na uvedenú pracovnú pozíciu.
Skutočná suma základnej zložky mzdy bude upravená v súlade s vašimi odbornými znalosťami a schopnosťami.
Pracovná náplň:
Pomyslíš si - banka. Našich 600+ vývojárov však hovorí, že sme technologická spoločnosť s bankovou licenciou. Prinášame nové funkcie do interných aplikácií, vyvíjame tabletové riešenia, AI nástroje, bezpečnostné systémy a ďalšie moderné IT riešenia.
A ešte taká maličkosť: Sme najväčší. Pre teba to znamená vyladené procesy, špičkové technológie a nekonečno možností rastu. Uznávame odvahu a chuť experimentovať. Predovšetkým ale budujeme finančnú budúcnosť Slovenska, pretože jednoducho chceme, aby sa tu žilo dobre.
Ver tomu, že to máme v hlave upratané. Aj v kóde a dátach.
Koho hľadáme?
Skúseného IT analytika alebo analytičku. Potrebujeme niekoho, kto dokáže prepojiť biznis potreby s modernými IT riešeniami, chápe architektúru systémov, databáz a API, dokáže analyzovať dáta a integračné rozhrania a zároveň prichádza s návrhmi na zlepšenie.
Čomu sa budeš venovať:
Analýza biznisových potrieb a ich preklad do funkčných a technických požiadaviek
Spolupráca na tvorbe technického dizajnu a vypracovaní funkčných špecifikácií
Návrh a správa integračných rozhraní medzi komponentmi IT infraštruktúry (SOAP/REST)
Podpora vývojárov a spolupráca na mikroservisnej architektúre
Implementácia a správa IAM riešení - Single Sign-On (SSO), federované identity, OAuth2, OpenID Connect, multifaktorová autentifikácia
Orientácia v kryptografii na aplikačnej úrovni: šifrovanie, digitálne podpisy, hashovanie
Tvorba a udržiavanie dokumentácie v nástrojoch ako Confluence a JIRA
Podpora testovania a produkčných verzií aplikácií
Komunikácia a koordinácia s internými oddeleniami aj externými dodávateľmi
Čo u nás nečakaj:
Vyťukávačky v závetrí zaprášenej korporácie
Schvaľovanie inovácií cez 12 úrovní
Že výsledok svojej práce uvidíš tak za 8 rokov (ak vôbec)
Že ti niekto bude stáť za chrbtom a hovoriť ti, ako a čo presne máš robiť
Kravaty, kostýmčeky & nudu, lebo veď sme banka
Že najnovší výkvet techniky bude Excel 97 a fax
Čo treba mať v tech stacku:
Orientácia v architektúre systémov, API, databázach a integračných rozhraniach (SOAP/REST)
Skúsenosti s mikroservisovou architektúrou
Znalosť IAM (SSO, federované identity, OAuth2, OpenID Connect, MFA)
Orientácia v kryptografii na aplikačnej úrovni (šifrovanie, digitálne podpisy, hashovanie)
Práca s cloudovými technológiami: Azure, AWS, Google Cloud výhodou
Python, stream/NoSQL (Spark, Kafka)
Angličtina na úrovni B2
Čo ti za to dáme:
Slušný plat. Aj ten trinásty, a k tomu ročný bonus.
Extra effort = extra odmena.
Na jedlo ti prispejeme až 8 € denne. Aj počas dovolenky. Lebo hladný analytik je nahnevaný analytik.
Príspevok do 3. piliera 840 € ročne.
5 dní dovolenky navyše.
Lucky time, keď potrebuješ viac než dovolenku.
Voľno aj na výročie Nežnej revolúcie, pretože si myslíme, že tento deň treba sláviť.
Ďalšie voľné dni pri špeciálnych príležitostiach, ako napríklad narodenie dieťaťa.
Spoločný úspech znamená zisk aj pre teba, pretože si akcionár alebo akcionárka ERSTE.
Multisport alebo UpBalansea karta.
Ideš do toho?
Pošli nám životopis aj motivačný list. Ozve sa ti Dominika z People & Culture oddelenia, prebehne krátky telefonický rozhovor s doplňujúcimi otázkami, potom nasleduje online technické kolo s tvojou IT analytickou dvojičkou z tímu a nakoniec osobné stretnutie s ďalšími členmi tímu.
Hotovo, máš notebook a snažíš sa zapamätať si mená kolegov. Dobré CV sa u nás nestratia - aj z pôvodne neúspešného kandidáta sa môže stať náš úspešný kolega či kolegyňa. Preto nám daj o sebe vedieť! :)
Budúcnosť je tvoja v Slovenskej sporiteľni!
Kontaktné údaje:
Mgr.  Dominika Majerčáková
Slovenská sporiteľňa, a.s.
Tomášikova 48, 832 37 Bratislava, Slovensko
www.slsp.sk
Všetky ponuky
•
www.slsp.sk
Copyright © 2002 - 2014 Slovenská sporiteľňa, a.s.
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5184037
Dátum zverejnenia:
30.10.2025
2025-10-30
lokalita:
Bratislava
Pozícia:
Business Intelligence Specialist
,
IT analytik
Spoločnosť:
Slovenská sporiteľňa, a.s.
Pracovná ponuka je prevzatá z inej stránky alebo zdroja.
Základná zložka mzdy (brutto):
3 000 EUR/mesiac