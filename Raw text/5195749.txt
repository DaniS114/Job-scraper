Montážny technik zabezpečovacej techniky
Mestská časť Bratislava-Petržalka
Miesto práce
Petržalka
Druh pracovného pomeru
plný úväzok
Termín nástupu
ihneď / dohodou
Mzdové podmienky (brutto)
1 300 - 1 600 EUR/mesiac
Plat je dohadovaný vždy individuálne na základe kvalifikácie a skúseností. Priemerný plat na pozícii sa vrátane kvartálnych odmien môže pohybovať okolo sumy 1600 EUR.
Informácie o pracovnom mieste
Náplň práce, právomoci a zodpovednosti
S vašou vysnívanou prácou so super kolegami v Petržalke budete spokojný/á, ak na čo najviac z otázok nižšie odpoviete ÁNO
- Baví vás inštalovať a zapájať systémy z IT oblasti, kamerové systémy, wifi, alarmy, kontrola vstupu?
- Ste manuálne zručný a radi pracujete aj v teréne?
- Chcete prispieť k lepšiemu fungovaniu samosprávy v Petržalke?
Činnosti, ktorými vás budeme u nás v Petržalke zamestnávať
- Montáž a servis slaboprúdových systémov – zabezpečovacie, kamerové, dochádzkové a systémy kontroly vstupov.
- Vytváranie trás a ťahanie štruktúrovanej kabeláže.
- Montáž ochranných prvkov pre štruktúrovanú kabeláž (lišty, žľaby, chráničky káblov).
Váš bežný pracovný deň u nás v Petržalke si môžete predstaviť aj takto
Vašim pracoviskom sa stane celá Petržalka. Pri rannej káve vám budú pridelené úlohy, ktoré bude potrebné počas dňa vybaviť. Vezmete si auto a spolu s kolegami pôjdete riešiť zadanie. Počas jedného dňa tak môžete napr. zapájať IT systém, urobiť úplne novú sieť pre kamerové, zabezpečovacie, dochádzkové systémy, zistiť a odstrániť nedostatky alebo výpadok systému. S kolegami sa dohodnete, čo by ste mohli urobiť samostatne, alebo kde by ste mohli s nimi spolupracovať. Z času na čas si pôjdete do skladu pre materiál alebo náradie, ktoré by ste mohli potrebovať či nainštalovať. Pracovať budete pod dozorom starších kolegov, ktorí jednotlivé projekty odborne zastrešujú.
Zamestnanecké výhody, benefity
5 dní dovolenky navyše,
mobilný telefón s neobmedzenými volaniami a dátami,
príspevok do 3. piliera dôchodkového sporenia po 1. odpracovanom roku,
bezplatná účasť na vybraných behoch v rámci mesta Bratislava,
500 eur ročne prostredníctvom “cafeterie systému”,
zvýhodnený  vstup do samosprávnych kultúrnych a športových zariadení,
príspevok vo výške 50 % z ceny za ročný predplatný cestovný lístok MHD (zóny 100 a 101)  po 1. odpracovanom roku,
možnosť využívania MultiSport karty,
potrebné školenia a kurzy,
samozrejme, príspevok na stravovanie,
a ďalšie benefity vyplývajúce z práce vo verejnej správe či z kolektívnej zmluvy.
​
Informácie o výberovom konaní
Ak vás táto ponuka zaujala, nezabudnite nám do Petržalky poslať
Štruktúrovaný profesijný životopis,
doklad o najvyššom dosiahnutom vzdelaní.
Vašu žiadosť o prácu pre Petržalku spolu s uvedenými dokumentmi môžete posielať do 21.12.2025 (vrátane) na e-mail praca@petrzalka.sk. Vopred ĎAKUJEME za prejavený záujem, do ďalšieho kola výberového konania budú pozvaní len vybraní uchádzači. V prípade úspechu túto informáciu dostanete najneskôr do 14 dní od uvedeného termínu. Uchádzačov, ktorí neboli vybraní na osobný pohovor, nebudeme z kapacitných dôvodov kontaktovať. Držíme palce.
Požiadavky na zamestnanca
Pozícii vyhovujú uchádzači so vzdelaním
stredoškolské bez maturity
stredoškolské s maturitou
nadstavbové/vyššie odborné vzdelanie
Osobnostné predpoklady a zručnosti
K vašej novej práci pre Petržalku budete určite potrebovať
- Manuálnu zručnosť a logické uvažovanie,
- minimálne stredoškolské vzdelanie,
- základný prehľad v sieťovej oblasti výhodou,
- vodičský preukaz typu B je podmienkou,
- odbornú spôsobilosť v elektrotechnike podľa § 21 vyhl. a vyššie výhodou,
- prácu s PC, MS office,
- zmysel pre detail,
- proaktívny prístup k riešeniu problémov.
Inzerujúca spoločnosť
Stručná charakteristika spoločnosti
Mestská časť Bratislava-Petržalka je jednou z najväčších slovenských samospráv s viac ako 120-tisíc obyvateľmi. Naše kolegyne a kolegov z miestneho úradu, údržby, kultúrnych a športových zariadení, knižnice, trhoviska, sociálnej výdajne alebo materských a základných škôl spája zmysel pre službu obyvateľom a návštevníkom Petržalky, záujem o okolie, v ktorom žijeme a v neposlednom rade aj pomoc a podpora všetkým, ktorí ich potrebujú. Ak sa vám naše poslanie páči, radi vás medzi sebou privítame. Neváhajte sa prihlásiť do výberového konania a pomôžte nám tak z Petržalky robiť lepšie miesto pre život nás všetkých. ĎAKUJEME a tešíme sa na spoluprácu.
Počet zamestnancov
500-999 zamestnancov
Kontakt
Kontaktná osoba: Ing.  Jana Holúbková
Tel.:
+421947487231
E-mail:
poslať životopis
Všetky ponuky spoločnosti
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5195749
Dátum zverejnenia:
21.11.2025
2025-11-21
lokalita:
Bratislava
Pozícia:
Servisný technik
,
Správca informačného systému
,
Správca počítačovej siete
Spoločnosť:
Mestská časť Bratislava-Petržalka
Základná zložka mzdy (brutto):
1 300 EUR/mesiac