Pracovné ponuky
Benefity
O nás
Staráme sa o vaše zdravie aj kariéru.
U nás dostanete výhody aj nad rámec zákona.
Ponuky spoločnosti
Junior IT analytik/analytička - KE alebo BA
Miesto práce
Košice, Slovensko (Pozícia umožňuje občasnú prácu z domu)
Mzdové podmienky (brutto)
2 000 EUR/mesiac
Uvedená nástupná mzda je len garantované minimum. Je predmetom našej vzájomnej dohody a závisí od vašich odborných znalostí a skúseností. Navyše máte nárok na ročný bonus v závislosti od firemných výsledkov.
Termín nástupu
dohodou
Druh pracovného pomeru
plný úväzok
Kto sme
Nový svet, o ktorý sa v Dôvere snažíme už 30 rokov, je transparentné a kvalitné zdravotníctvo. Dobrý pocit z toho, že spolu aktívne, systematicky a zmysluplne meníme nielen našu poisťovňu, ale aj celé zdravotníctvo, budete mať každý deň. Robíme všetko preto, aby sme boli v očiach verejnosti najlepšia zdravotná poisťovňa na slovenskom trhu a mali čoraz viac spokojných zamestnancov a poistencov. Ak chcete byť aj vy súčasťou modernej a stabilnej spoločnosti, ktorej oblasť inovácií a benefitov pre poistencov ako aj pre lekárov prináša pridanú hodnotu pre celý systém, pridajte sa k nám do Dôvery.
Do akého tímu budete patriť?
Na našom IT-čku máme už 200 kolegov a kolegýň, ktorí radi testujú, programujú a analyzujú. Náš tím „oddelenie IT analýz“ nájdete v Košiciach, ale aj v Bratislave. Spolu s naším vedúcim, Radom je nás v tíme 23 analytikov. Sme rozdelení podľa pracovných skúseností na juniorov, mediorov a seniorov, ale navzájom si pomáhame a podporujeme sa. A čomu sa venujeme? Podieľame sa na vylepšovaní všetkých našich aplikácií, ktorých je niekoľko desiatok, pričom ide o aplikácie určené pre našich klientov ale aj aplikácie pre našich kolegov. Niektoré z nich určite poznáte ako mobilná aplikácia Dôvera, ktorá má nadpriemerné hodnotenie medzi užívateľmi, portál pre našich poistencov Moja Dôvera, VIA elektronická prihláška poistenca, portál pre poskytovateľov zdravotnej starostlivosti Dôvera Lekárom, PatientManagement, portál pre správu chronicky chorých pacientov. Okrem toho sa ale venujeme aj témam ako sú RPA automatizácia (roboty), hlasová asistentka a chatbot na komunikáciu s poistencami aj platiteľmi. Pozornosť venujeme aj využívaniu AI, na čo máme špeciálne dedikované tímy.  Počas práce využívame nástroje ako Enterprise Architect, JIRA, FIGMA, Confluence. Ak inklinujete k moderným riešeniam a technológiám, rozmýšľate koncepčne a máte silné analytické myslenie, ste náš človek.
Čo vás u nás čaká?
Pracovať budete v internom projektovom agilnom tíme spolu s interným zákazníkom (zadávateľom) v rámci spoločnosti a na spoločne pripravovaných riešeniach pre našich klientov (poistencov, platiteľov poistného alebo poskytovateľov zdravotnej starostlivosti) ale aj pre kolegov.
Typický projektovo agilný tím sa skladá z 8 až 12 ľudí , ktorý tvoria najmä produktový vlastník, scrum master, analytici, developeri a testeri.
Každý agilný tím je zameraný na špecifickú oblasť poskytovaných služieb a produktov.
Zadávateľmi požiadaviek a zadaní na riešenie sú naši biznis kolegovia (produktový vlastník, biznis analytik a/alebo produktový manažér), s ktorými budete komunikovať a úzko spolupracovať.
Prieskumy zákazníckej skúsenosti a návrhy obrazoviek zabezpečujú naši interní UX a UI dizajnéri.
Vašou hlavnou úlohou bude pomôcť biznis kolegom spolu s tímom technicko-analyticky navrhnúť a domyslieť nápad do čo najlepšieho a najoptimálnejšieho výsledku pre našich klientov.
Taktiež analyzovať a pripravovať podklady pre programátora na programovanie.
Tvoriť dokumentáciu tak, aby jej rozumeli aj biznis užívatelia, ktorí nerozumejú IT jazyku a podľa dohodnutých štandardov.
Kontrolovať testovacie scenáre pripravené testerom.
Konzultovať s programátormi a testermi počas implementácie a testovania.
Ak potrebujete radu, kedykoľvek môžete svoj návrh riešenia odkonzultovať s príslušným biznis alebo aplikačným architektom.
Zmeny, ktoré budete pripravovať, sú komplexné a okrem úprav v klientskych aplikáciách budete riešiť aj integračné závislosti na naše ostatné aplikácie a „core systémy“.
Fungujeme v šprintoch, aby sme spoločne čo najviac komunikovali a vedeli predvídať prípadne zmeny.
Čo by ste mali ovládať?
Máte skúsenosti s agilným spôsobom vývoja SW, metodológiou SCRUM.
Skúsenosti s Enterprise Architect výhodou.
Modelovanie požiadaviek (UML, BPMN, Use Cases).
Znalosť SOAP UI, SQL je veľkou výhodou.
Máte skúsenosť so špecifikáciou a analýzou požiadaviek.
Skúsenosť z oblasti zdravotného poistenia je veľkou výhodou.
Čo sa našim kolegom u nás páči?
Sick days, 2 dni (môžete využiť kedykoľvek počas roka) + 2 dni navyše (môžete čerpať ak zostatok vašej dovolenky je 15 dní a menej).
Prácu zvládneme odkiaľkoľvek. Každý zamestnanec si môže zvoliť, či chce pracovať v štandardnom režime 50 % home office a 50 % office. Ak niektorý z kolegov uprednostňuje pracovať viac z home officu, povaha práce mu to dovoľuje a jeho nadriadený mu to schváli, môže pracovať aj v režime 60/40, 70/30 alebo 80/20 alebo dokonca aj 100 % home office.
Nie sme korporát a ani malá firma – sme niečo medzi :-). Máme tu rozbehnutých veľa dlhodobých projektov, ktoré naši kolegovia úspešne zastrešujú na svojich komplexných pozíciách. Väčšina našich projektov vzniká na „zelenej lúke“ a sami sa môžete presvedčiť, aký sme v nich úspešní. Stereotyp a nuda Vám zaručene nehrozí.
Adaptačný proces u nás neznamená hodiť Vás do vody a plávať, ale je to obdobie, počas ktorého Vás postupne oboznámime so všetkým, čo budete potrebovať, aby ste boli plnohodnotným členom nášho tímu a aby ste sa na pozícií cítili komfortne.
Šikovnosť a proaktivita sa u nás cení. A to odmenami za individuálny výkon a navyše ak sa nám bude dariť, máte možnosť získať aj finančný bonus vo výške 3-násobku hrubej mesačnej mzdy.
V Dôvere podporujeme kolegov, ktorí sa chcú vzdelávať. Kedykoľvek môžu absolvovať rôzne kurzy a odborné školenia, zúčastniť sa odborných konferencií alebo inšpiratívnych prednášok, webinárov či prezentácií o zaujímavých projektoch, na ktorých pracujú naši kolegovia.
Na zdraví našich kolegov nám záleží, a preto radi realizujeme programy na podporu zdravého životného štýlu ako Rozhýbme sa s Dôverou, podporujeme bežecké podujatia, preplácame masáže na pracovisku, prispievame na MultiSport kartu a psychickú pohodu sa snažíme podporiť aj našou Linkou Dôvery, na ktorú sa môžeme nonstop a anonymne obrátiť na prípadnú radu od psychológov a odborníkov na financie a právo.
Radi občas vypneme a zregenerujeme svoje sily na našich spoločných akciách ako sú športové hry, vianočné večierky, grilovačky, husaciny, alebo odborové teambuildingy.
Čo by vás ešte mohlo zaujímať?
Miesto výkonu práce: väčšina nášho IT tímu sedí na Moldavskej v Košiciach, ale pár kolegov nájdete aj v Bratislave na Einsteinovej v Digital parku, odkiaľ máte blízko do Auparku, centra a rovno aj na diaľnicu, von z mesta. Záleží len na vás, kde vám to viac vyhovuje.
Spolupráca:  hľadáme kolegu/-yňu na TPP na plný úväzok, so skúšobnou dobou 3 mesiace. Zmluvu s vami uzatvárame na zástup počas materskej/rodičovskej dovolenky našej kolegynky, maximálne však na dobu 1 roka. Pokiaľ tam bude však obojstranná spokojnosť, urobíme všetko pre to, aby ste u nás ostali aj po jej návrate.
Onboarding: Začína od momentu, kedy zareagujete na inzerát. A ja vás budem sprevádzať vaším pôsobením v Dôvere od prvého kontaktu. Kedykoľvek sa môžete na mňa obrátiť.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
vysokoškolské I. stupňa
vysokoškolské II. stupňa
Vzdelanie v odbore
IT, Ekonomické
Jazykové znalosti
Anglický jazyk - Mierne pokročilý (B1)
Požadovaná prax
1
Informácie o výberovom konaní
Informácie ohľadom spracúvania osobných údajov predovšetkým práva dotknutej osoby, v súlade s Nariadením Európskeho parlamentu a Rady (EÚ) 2016/679 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES (všeobecné nariadenie o ochrane údajov) sú prístupné na www.dôvera.sk. Súhlas môžete kedykoľvek odvolať najmä zaslaním písomného odvolania na adresu sídla zdravotnej poisťovne, e-mailom na info@dovera.sk, alebo odovzdaním písomného odvolania na ktorejkoľvek pobočke zdravotnej poisťovne.
Kontakt
Kontaktná osoba:
Ing.  Adriana Štefíková
Adresa spoločnosti
Poslať žiadosť
Ponuky spoločnosti
Dôvera
O Dôvere
Kontakty a pobočky
Pre médiá
Naše ocenenia
Hlavná cena ITAPA
2x Strieborná cena ITAPA
ITAPA eFocus
IT projekt roka
Facebook Awards
© 2025 Dôvera
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5174732
Dátum zverejnenia:
17.11.2025
2025-11-17
lokalita:
Košice
Pozícia:
IT analytik
Spoločnosť:
DÔVERA zdravotná poisťovňa, a. s.
Základná zložka mzdy (brutto):
2 000 EUR/mesiac