Nový kamoš na hotline so zákazníckou podporou
MacMike VAT s.r.o.
Miesto práce
Košice - mestská časť Západ
Druh pracovného pomeru
plný úväzok, živnosť
Termín nástupu
ASAP
Mzdové podmienky (brutto)
Od 1 100 EUR/mesiac
Finálna dohoda o mzde a spôsobe odmeňovania bude závislá na schopnostiach a skúsenostiach uchádzača.
Informácie o pracovnom mieste
Náplň práce, právomoci a zodpovednosti
Pre náš super truper kolektív hľadáme dôležitého člena. Sme malá košická firma a hľadáme kolegu, ktorý odľahčí život našej Blanke a Matejovi. Matej a Blanka majú na starosti hotline, zákaznícku podporu pre našich firemných zákazníkov. Blanku a Mateja potrebujeme "transformovať" na iné sofistikovanejšie pozície a ich spoločnú prácu na hotline presunúť na nového človeka.
Náplň práce:
práca na našej hotline pre existujúcich klientov
telefonické a mailové vybavovanie požiadaviek
drobné testy nových pripravovaných funkcií
práca s excelom
všetko, čo ťa poprosíme
Naše očakávania sú náročné, ale reálne:
Úsmev na tvári. Vždy. Cez telefón počuť, či je na druhej strane človek s pozitívnym pohľadom na svet alebo hejter.
Musíš ovládať excel. To znamená, že poznáš viac ako len vzorec "=1+1" a vieš napríklad že existuje aj CSV a nielen XLSX.
Je ideálne, ak máš skúsenosti s komunikáciou z call centra, nie je to ale nutnou podmienkou.
Musíš mať pozitívny prístup ku zmene, ku novým technológiám. My vždy niečo meníme a vymýšľame.
Musíš mať taký ten vnútorný drajv zistiť, ako a prečo niečo funguje.
Musíš byť kamoš, mať popratané v hlave.
Musíš vedieť po anglicky. Nechceme súdneho tlmočníka, ale keď ti zavolá klient, ktorý vie len po anglicky, musíš sa vedieť vykotkodákať.
Musíš byť trpezlivý. Naši klienti sú síce fajn, ale nie každý chápe rozdiel medzi internetom a prehliadačom. Pre niekoho je to jadrová fyzika, ty tam budeš na to, aby si aj takémuto klientovi bol schopný vysvetliť, ako spustí TeamViewer, ako urobí screenshot, ako nahraje obrazovku.
Potrebujeme človeka v kancelárii do 17.00, dovtedy je potrebné pokryť čas na hotline.
Naše očakávania uvedené vyššie síce začínajú mnohokrát ako "musíš", ale fakt to proste treba.
Je tiež dôležité povedať, koho nehľadáme:
Človeka, ktorý síce s ničím nemá problém, ale vždy je tam nejaké "ale" (ALE ja sa nekamarátim s počítačmi. ALE mne to nejde a neviem prečo to Tebe ide. ALE ona mi povedala toto. ALE nebol čas...)
Aj napriek tomu, že 80% tvojho času bude hotline, musíš priložiť ruku k dielu. Keď treba strihať letáky, postriháš. Keď treba kontrolovať ako naprogramovali kolegovia nejakú funkciu, urobíš pár testov. Keď treba diktovať čísla na kontrolné súčty, popočítaš, podiktuješ.
Nechceme také tie typy, ktorých predstava work-life balance je, že sa pracuje 45 minút v párne dni. Proste v robote sa maká.
Super na našej práci je:
práca s nami v našom malom krásnom kolektíve :-D
vytvárame si vlastný produkt, kde sa budeš podieľať na jeho vývoji, môžeš vymýšľať funkcie, ktoré vyhodnotíš, že by klientom pomohli.
Zamestnanecké výhody, benefity
Mladý a malý kolektív, zaujímavá práca so zadaniami z reálneho prostredia. Navyše máš od nás každý rok dovolenku pre seba a svojich blízkych v našom firemnom apartmáne v Španielsku pri Malage. Dovolenka navyše, sick days podľa potreby. Budeš mať kancel s Matejom. O tvoje pohodlie v kancli sa postará naša skvelá kráľovná nášho officu Lenka (fakt je taká super, že si zaslúži vlastný riadok ako firemný benefit). Aj Matej je síce super, ale Lenka je viac superská.
Hádžeme karty na stôl a rovno hovoríme, že HO sa u nás veľmi nehodí. Pozícia je teda na pracovisku bez možnosti práce z domu.
Informácie o výberovom konaní
Na základe životopisov a motivačných listov (životopis znesie veľa, no motivačný list prezradí viac o osobnosti a radi ich čítame :-D ) budú uchádzači vyselektovaní do druhého kola pohovoru. Obsahom druhého kola pohovoru bude príprava XLSX súboru na import skladových kariet.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
nadstavbové/vyššie odborné vzdelanie
študent vysokej školy
vysokoškolské I. stupňa
vysokoškolské II. stupňa
vysokoškolské III. stupňa
Jazykové znalosti
Anglický jazyk - Stredne pokročilý (B2)
Ostatné znalosti
Microsoft Word - Pokročilý
Microsoft Excel - Pokročilý
Prax na pozícii/v oblasti
IT
Počet rokov praxe
5
Osobnostné predpoklady a zručnosti
Zdravý rozum, nekonfliktnosť. Maj kus v hlave, buď kamoš a bude to OK.
Inzerujúca spoločnosť
Stručná charakteristika spoločnosti
Sme malá košická firma a zaoberáme sa vývojom softvéru. Vytvárame softvér TISS Optic pre očné optiky na Slovensku a v Európe. Sme malý, mladý a veselý tím. U nás v TISS-e musí každý vedieť priložiť ruku k dielu.
Práca u nás nie je o kariére, ale o pohodovom tempe, kde nalievame veľa vedomostí a dúfame, že ich raz zužitkuješ pre nás a nezdrhneš po pol roku inam. Síce nikdy nič nestíhame, ale keď nejde o život, nejde o nič.
Ak pre Teba stačí pocit kariérneho rastu tak, že rastieš odborne a raz si vychováš nasledovníka, lebo nebudeš stíhať, tak okej. Ale u nás Ti nevieme ponúknuť klasickú korporátnu pozíciu s tímami a rastom cez oddelenia krížom-krážom.
Long story short: na žiadnu z našich pozícií nechceme karieristu, ale človeka, čo rád zahnije v jednej práci do stoličky na roky rokúce. Pozície u nás sú vhodné aj pre ženy (aj pre ženy s deťmi) a vôbec sa nebránime, ak máš aj roky skúseností (o to viac asi budeš chcieť stabilnú prácu a my zas radi budeme venovať energiu niekomu, kto nechce meniť robotu každý pol rok).
Pracujeme na produktoch značky Apple.
Všetko, čo sa nevošlo do tohto inzerátu alebo na čo sme zabudli, zistíš na job@tissoptic.sk
Počet zamestnancov
5-9 zamestnancov
Kontakt
Kontaktná osoba: Tomáš Hudák
Tel.:
+421907972845
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5204441
Dátum zverejnenia:
11.12.2025
2025-12-11
lokalita:
Košice
Pozícia:
Helpdesk operátor
,
IT tester
,
IT/Technical Support Specialist
,
Špecialista podpory zákazníkov
,
Telefonický operátor
Spoločnosť:
MacMike VAT s.r.o.
Základná zložka mzdy (brutto):
1 100 EUR/mesiac