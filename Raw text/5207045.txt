Pracovné ponuky
Benefity
O nás
Staráme sa o vaše zdravie aj kariéru.
U nás dostanete výhody aj nad rámec zákona.
Ponuky spoločnosti
Vedúci/Vedúca dátovej vedy - BA
Miesto práce
Bratislava, Slovensko (Pozícia umožňuje občasnú prácu z domu)
Mzdové podmienky (brutto)
3 000 EUR/mesiac
Uvedená nástupná mzda je len garantované minimum. Je predmetom našej vzájomnej dohody a závisí od vašich odborných znalostí a skúseností. Navyše máte nárok na ročný bonus v závislosti od firemných výsledkov.
Druh pracovného pomeru
plný úväzok
Kto sme
Nový svet, o ktorý sa v Dôvere snažíme už 30 rokov, je transparentné a kvalitné zdravotníctvo. Dobrý pocit z toho, že spolu aktívne, systematicky a zmysluplne meníme nielen našu poisťovňu, ale aj celé zdravotníctvo, budete mať každý deň. Robíme všetko preto, aby sme boli v očiach verejnosti najlepšia zdravotná poisťovňa na slovenskom trhu a mali čoraz viac spokojných zamestnancov a poistencov. Ak chcete byť aj vy súčasťou modernej a stabilnej spoločnosti, ktorej oblasť inovácií a benefitov pre poistencov ako aj pre lekárov prináša pridanú hodnotu pre celý systém, pridajte sa k nám do Dôvery.
Do akého tímu budete patriť?
Náš tím umelej inteligencie zahŕňa odborníkov s rôznou úrovňou skúseností, od študentov pracujúcich popri štúdiu, cez čerstvých absolventov až po skúsenejších kolegov s dlhoročnou praxou. Podporu v príprave a spracovaní dát nám poskytujú naši dátoví analytici a dátoví inžinieri. Úzko spolupracujeme s obchodnými oddeleniami, aby sme správne pochopili ich potreby a zabezpečili súlad s celkovou stratégiou. Z hľadiska integrácie sa radíme s architektmi. Pracujeme v multidisciplinárnych agilných tímoch na rôznych projektoch, kde analyzujeme veľké množstvo dát, experimentujeme, automatizujeme interné procesy a skúmame možnosti využitia umelej inteligencie na zlepšenie slovenského zdravotníctva. Ako tím sa pravidelne stretávame, aby sme zdieľali svoje skúsenosti a nové poznatky v oblasti strojového učenia a umelej inteligencie. Radi sa vzdelávame a navštevujeme odborné konferencie, aby sme rozšírili svoje vedomosti.
Čo Vás u nás čaká?
Zabezpečujete realizáciu strategických dátových projektov a projektov umelej inteligencie.
Definujete dlhodobú stratégiu dátovej vedy v súlade s cieľmi organizácie a identifikujete
príležitosti na využitie dát.
Operatívne riadite tím dátových vedcov a zodpovedáte za ich rozvoj.
Dohliadate a zavádzate štandardy pre vývoj (SLDC).
Monitorujete trendy v oblasti AI, ML a dátovej analytiky a implementujete relevantné
technológie.
Predkladáte technické riešenia do zrozumiteľnej hodnoty pre biznis a reportujete výsledky vedeniu.
Zabezpečujete efektívnu komunikáciu medzi dátovým tímom a stakeholdermi, koordinujete požiadavky biznisu a podporujete business development.
Zodpovedáte za vzdelávanie zamestnancov spoločnosti v oblasti umelej inteligencie.
Čo by ste mali ovládať?
min. 4 ročné skúsenosti s riadením ľudí a projektov
min. 5 ročné skúseností v oblasti dátovej vedy, analytiky, AI
pokročilé znalosti v oblasti strojového učenia, štatistiky a big data technológií
znalosť nástrojov ako Python, R, SQL, cloudové platformy (AWS, Azure, GCP), ML
frameworkov (MLFlow, H2O, …)
anglický jazyk na komunikatívnej úrovni
Čo sa našim kolegom u nás páči?
Sick days, 2 dni (môžete využiť kedykoľvek počas roka) + 2 dni navyše (môžete čerpať ak zostatok vašej dovolenky je 15 dní a menej).
Prácu zvládneme odkiaľkoľvek. Každý zamestnanec si môže zvoliť, či chce pracovať v štandardnom režime 50 % home office a 50 % office. Ak niektorý z kolegov uprednostňuje pracovať viac z home officu, povaha práce mu to dovoľuje a jeho nadriadený mu to schváli, môže pracovať aj v režime 60/40, 70/30 alebo 80/20 alebo dokonca aj 100 % home office.
Nie sme korporát a ani malá firma – sme niečo medzi :-). Máme tu rozbehnutých veľa dlhodobých projektov, ktoré naši kolegovia úspešne zastrešujú na svojich komplexných pozíciách. Väčšina našich projektov vzniká na „zelenej lúke“ a sami sa môžete presvedčiť, aký sme v nich úspešní. Stereotyp a nuda Vám zaručene nehrozí.
Adaptačný proces u nás neznamená hodiť Vás do vody a plávať, ale je to obdobie, počas ktorého Vás postupne oboznámime so všetkým, čo budete potrebovať, aby ste boli plnohodnotným členom nášho tímu a aby ste sa na pozícií cítili komfortne.
Šikovnosť a proaktivita sa u nás cení. A to odmenami za individuálny výkon a navyše ak sa nám bude dariť, máte možnosť získať aj finančný bonus vo výške 3-násobku hrubej mesačnej mzdy.
V Dôvere podporujeme kolegov, ktorí sa chcú vzdelávať. Kedykoľvek môžu absolvovať rôzne kurzy a odborné školenia, zúčastniť sa odborných konferencií alebo inšpiratívnych prednášok, webinárov či prezentácií o zaujímavých projektoch, na ktorých pracujú naši kolegovia.
Na zdraví našich kolegov nám záleží, a preto radi realizujeme programy na podporu zdravého životného štýlu ako Rozhýbme sa s Dôverou, podporujeme bežecké podujatia, preplácame masáže na pracovisku, prispievame na MultiSport kartu a psychickú pohodu sa snažíme podporiť aj našou Linkou Dôvery, na ktorú sa môžeme nonstop a anonymne obrátiť na prípadnú radu od psychológov a odborníkov na financie a právo.
Radi občas vypneme a zregenerujeme svoje sily na našich spoločných akciách ako sú športové hry, vianočné večierky, grilovačky, husaciny, alebo odborové teambuildingy.
Čo by Vás ešte mohlo zaujímať?
Miesto výkonu práce: prevažná časť nášho tímu sedí v Bratislave, na Einsteinovej v Digital parku, odkiaľ máte blízko do Auparku, centra a rovno aj na diaľnicu, von z mesta avšak máme kolegov aj v Košiciach. Záleží na vás, kde vám to viac vyhovuje.
Spolupráca: hľadáme kolegu/kolegyňu so skúšobnou dobou 3 mesiace, a zmluvou na dobu určitú na 1 rok. Samozrejme, ak je tam vzájomná spokojnosť, vieme vám zmluvu predĺžiť na dobu neurčitú.
Onboarding: Začína od momentu, kedy zareagujete na inzerát. A ja vás budem sprevádzať vaším pôsobením v Dôvere od prvého kontaktu. Kedykoľvek sa môžete na mňa obrátiť.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
vysokoškolské I. stupňa
vysokoškolské II. stupňa
Vzdelanie v odbore
IT, Ekonomické
Jazykové znalosti
Anglický jazyk - Mierne pokročilý (B1)
Osobnostné predpoklady a zručnosti
proaktívny a inovatívny prístup k riešeniu problémov
komunikačné zručnosti
strategické myslenie
silná orientácia na potreby a spokojnosť biznis
Kontakt
Kontaktná osoba:
Ing.  Adriana Štefíková
Adresa spoločnosti
Poslať žiadosť
Ponuky spoločnosti
Dôvera
O Dôvere
Kontakty a pobočky
Pre médiá
Naše ocenenia
Hlavná cena ITAPA
2x Strieborná cena ITAPA
ITAPA eFocus
IT projekt roka
Facebook Awards
© 2026 Dôvera
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5207045
Dátum zverejnenia:
18.12.2025
2025-12-18
lokalita:
Bratislava
Pozícia:
Finančný analytik
,
IT analytik
Spoločnosť:
DÔVERA zdravotná poisťovňa, a. s.
Základná zložka mzdy (brutto):
3 000 EUR/mesiac