Senior Frontend Developer (React)
NetCore j.s.a.
Miesto práce
Garbiarska 2, Košice
Druh pracovného pomeru
živnosť
Termín nástupu
podľa dohody
Mzdové podmienky (brutto)
Od 4 725 EUR/mesiac
Výsledný plat závisí od typu zmluvy.
Informácie o pracovnom mieste
Náplň práce, právomoci a zodpovednosti
Kto sme
Sme originál slovenská softvérová firma. Keďže nemáme v zahraničí nijakú materskú spoločnosť, všetko, čo robíme – vývoj, podpora, rast aj predaj produktov – robíme odtiaľto. Máme vlastný produkt, ktorý predávame celosvetovo - Unimus. Naše riešenie pre automatizáciu a správu sietí používajú firmy všetkých veľkostí – od malých lokálnych sietí, cez dátové centrá a telco operátorov, až po známe spoločnosti mimo IT sveta. Veci robíme tak, aby dávali zmysel nielen dnes, ale aj o pár rokov.
Ak ti záleží na tom, aby tvoja práca mala skutočný dopad, si na správnom mieste. Nepracujeme na zákazku pre niekoho iného – my náš produkt vymýšľame, navrhujeme, testujeme, predávame a podporujeme. Každá tvoja zmena v kóde sa dostane do rúk ľudí, ktorí sa starajú o sieťovú infraštruktúru. A to je dosť cool.
​
Čomu sa budeš venovať
​
Hľadáme frontend developera, ktorý:
Sa pridá do tímu a bude sa podieľať na vývoji nášho nového produktu
Bude vyvíjať výkonné a škálovateľné frontend systémy pomocou moderných frameworkov
Píše kvalitný, modulárny a udržiavateľný kód a prispieva aj k nastavovaniu štandardov kvality a realizuje code reviews v tíme
Optimalizuje aplikácie pre maximálnu rýchlosť a škálovateľnosť
Úzko spolupracuje s product ownerom, UI dizajnérom a ostatnými členmi tímu
S čím budeš pracovať
Používame moderný frontend stack, ktorý ti umožní budovať rýchle a škálovateľné aplikácie:
JavaScript (ES6+), TypeScript
React 18 v architektúre SPA (single-page application)
CSS3 a HTML5
Vite, Vitest, Node.js, PNPM – nástroje pre vývoj, testovanie a bundling
Optimalizácia výkonu – caching, práca s veľkými dátami, efektívne renderovanie
Komunikácia v reálnom čase – WebSockety cez Socket.io, prepojenie na REST služby v JSON formáte
State manažment – MobX / MobX-state-tree
Styling komponentov – Styled Components a Chakra UI
Pixi.js, Canvas API
Testovanie – unit testy, integračné a end-to-end testy
V JavaScripte, Reacte a TypeScripte by si mal byť macher. Zvyšné technológie ti radi pomôžeme sa doučiť – dôležité je, že máš chuť sa zlepšovať.
Prečo to celé dáva zmysel
​Vyvíjame nový produkt, ktorý už má za sebou niekoľko fáz vývoja a tento rok bude uvedený na trh. Stále je však priestor prinášať nápady, formovať architektúru a mať reálny vplyv na smerovanie produktu aj technické rozhodnutia.
Nie je to údržba starého systému, ale ani chaos bez základov - buduješ nové, ale s oporou v stabilnej firme, ktorá má fungujúce procesy, skúsený tím a jasnú víziu.
Každá funkcia, ktorú vytvoríš, bude mať dopad – nielen na používateľov, ale aj na celý produkt. Je to príležitosť pracovať na niečom, čo má budúcnosť, a zároveň tvoj podpis.
S čím sa u nás vôbec nestretneš
Mikromanažmentom ani rozhodnutiami „zhora“ bez diskusie s tímom
Meetingami bez pointy a byrokraciou, ktorá brzdí prácu
Očakávaním, že budeš na príjme aj počas dovolenky
Netransparentným odmeňovaním alebo neochotou baviť sa o tvojom raste
Benefity, ktoré sú reálne fajn
Stock options
– podiel na firme, ktorú pomáhaš budovať
Interná alebo externá spolupráca
– formu vieme doladiť podľa situácie
Extra dni voľna
– medzi Vianocami a Novým rokom si môžeš užiť extra dni dovolenky
Vzdelávanie podľa vlastného výberu
– školenie, kniha, kurz? Možností je veľa
Burrito Fridays
– áno, každý piatok burritká platené firmou
Teambuildingy
– také na ktoré sa teší celý tím aj s rodinami a to aspoň 4x ročne
VR, šípky a stolný futbal
- hrávame denne a sem-tam si dáme aj turnaj
Masáže v kancelárii
– lebo 8 hodín za klávesnicou vie byť náročných
Sprcha a šatňa
– ak obľubuješ ranný beh alebo prídeš na bajku, budeš to milovať
Pet-friendly office
– ak ti pes asistuje pri debugu, pokojne ho vezmi so sebou
Sabbatical po 3 rokoch
– recharge bez výčitiek
a okrem toho všetkého u nás samozrejme aj zaparkuješ
Čo ťa čaká v procese
Krátky telefonát, aby sme sa zoznámili
Technický rozhovor s naším manažmentom - bez zadania, ale overíme si tvoje skúsenosti a porozprávame sa o našich technológiách
Osobné stretnutie s tímom - opäť technický rozhovor, tentoraz priamo s ľuďmi, s ktorými budeš pracovať
Ak si sadneme, dáme ti ponuku a je to hotovo
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
nadstavbové/vyššie odborné vzdelanie
študent vysokej školy
vysokoškolské I. stupňa
vysokoškolské II. stupňa
Jazykové znalosti
Slovenský jazyk - Pokročilý (C1)
a
Anglický jazyk - Mierne pokročilý (B1)
Inzerujúca spoločnosť
Stručná charakteristika spoločnosti
Sme softvérová firma so slovenskými koreňmi, ktorá vyvíja vlastný softvér na automatizáciu a správu sietí (https://unimus.net). Sme úplne nezávislí a vytvárame riešenia, ktoré majú globálny dopad na svet sieťového manažmentu – od malých lokálnych sietí až po národných telekomunikačných operátorov.
Momentálne rozširujeme náš softvérový balík o nový produkt na mapovanie a vizualizáciu sietí.
Počet zamestnancov
25-49 zamestnancov
Kontakt
Kontaktná osoba: Marek Ihnát
Tel.:
+421905801675
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5114866
Dátum zverejnenia:
27.10.2025
2025-10-27
lokalita:
Košice
Pozícia:
Frontend programátor
Spoločnosť:
NetCore j.s.a.
Základná zložka mzdy (brutto):
4 725 EUR/mesiac