Web Developer
Promiseo s.r.o.
Miesto práce
Jesenského 25, Košice
Druh pracovného pomeru
plný úväzok, živnosť
Mzdové podmienky (brutto)
Od 2 000 EUR/mesiac
Možnosť spolupráce na TPP alebo faktúru. Je na tebe, ktorá forma spolupráce ti vyhovuje. Ponúkané platové ohodnotenie sa pohybuje od 1 500€ - 2 500€ + záleží od tvojich predchádzajúcich skúseností.
Informácie o pracovnom mieste
Náplň práce, právomoci a zodpovednosti
Od dizajnu k funkčnému webu
Rozumieš Figme a vieš ju premeniť na čistý a responzívny kód? V našom PROMI tíme budeš zodpovedný za vývoj moderných webových stránok. Tvojou úlohou bude transformovať vizuálne návrhy do HTML a CSS (pri štýlovaní pracuješ primárne s Tailwind CSS) a oživiť ich pomocou JavaScriptu. Budeš dbať na kvalitu, rýchlosť a použiteľnosť. Potrebujeme kolegu, ktorý sa nebojí komplikovaných layoutov, custom riešení ani interaktívnych prvkov a dokáže priniesť technickú kvalitu do každého projektu.
WordPress na profesionálnej úrovni
Vyvíjaš vlastné WordPress témy od základov, pracuješ s Advanced Custom Fields (ACF) a rozumieš Elementoru? Nie si len „kodér šablón”, ale vývojár, ktorý chápe architektúru WordPressu a vie vytvoriť flexibilné, škálovateľné weby s ľahkým spravovaním pre klientov. Ovládaš PHP na úrovni, ktorá ti umožňuje vytvárať vlastné funkcionality, hooks a custom riešenia v rámci WordPress ekosystému.
Newslettre a email marketing
Okrem webov budeš mať na starosti aj vytváranie a odosielanie newslettrov pre našich klientov. Postaráš sa o prípravu HTML emailových šablón, prácu s newsletter systémami (Ecomail, Mailchimp, Brevo a ďalšie) a dohliadneš na to, aby každá kampaň vyzerala skvele vo všetkých emailových klientoch a zariadeniach.
Ovládaš moderné technológie? Ešte lepšie
Ak máš skúsenosti s Laravelom či Vue.js (Nuxt.js), budeš môcť participovať aj na pokročilejších projektoch s modernou architektúrou. Táto oblasť sa neustále vyvíja a my hľadáme niekoho, kto má chuť rásť spolu s technológiami. Ak tieto nástroje ešte neovládaš, ale máš chuť sa ich naučiť, poskytneme ti priestor, podporu a príležitosť rozvíjať sa aj v týchto smeroch.
Zamestnanecké výhody, benefity
Porastieš spolu s nami
V PROMI tíme nebudeš len vykonávať, ale aj ovplyvňovať. Priestor na vzdelávanie, rast, učenie sa novým formátom a vylepšovanie interných procesov je u nás štandard. Hľadáme človeka, ktorý má chuť skúšať nové veci a posúvať vpred nielen klientov, ale aj seba.
Vzdelanie je pre nás dôležité a preto posielame ľudí na domáce aj zahraničné konferencie.
U nás dostaneš príležitosť pracovať na podnetných a zaujímavých projektoch. Poskytneme ti priestor na sebarealizáciu a uplatnenie vlastných nápadov, ktoré ti pomôžeme pretaviť do praxe. Nebojíme sa ani tvojej iniciatívy a konštruktívnych nápadov.
Ak môžeme niečo stopercentne potvrdiť, tak je to to, že u nás nezažiješ rutinu a vďaka našim oddeleniam môžeš zažiť deň kreatívca, ale aj dátového človeka.
Ľudia sú u nás spokojní, a preto je fluktuácia úplne minimálna. Naopak – stále sa rozrastáme a otvárame nové pracovné miesta.
Tvoríme skvelú partiu kolegov s každým oddelením.
Ponúkame flexibilný pracovný čas.
U nás sa vždy nájde čas aj na relax, preto si môžeme kedykoľvek zahrať stolný futbal či Xbox a súčasťou sú aj pravidelné teambuildingy.
Ak ťa desí korporát, u nás sa ti bude páčiť – v našich útulných priestoroch v centre mesta panuje otvorenosť, úprimnosť a zmysel pre humor.
Informácie o výberovom konaní
S novou prácou získaš aj balíček školení a know-how, ktoré ťa pretlačia do TOP tried v reklamnej sfére. Ponúkame ti kariéru v tíme certifikovaných špecialistov. Práca u nás nie je nikdy jednotvárna, každý deň sa objavujú nové výzvy a príležitosti, s ktorými sa nebojíme popasovať.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
vysokoškolské I. stupňa
vysokoškolské II. stupňa
Vzdelanie v odbore
IT
Jazykové znalosti
Anglický jazyk - Mierne pokročilý (B1)
alebo
Nemecký jazyk - Mierne pokročilý (B1)
Ostatné znalosti
HTML - Pokročilý
CSS - Pokročilý
JavaScript/jQuery - Pokročilý
WordPress - Pokročilý
PHP - Mierne pokročilý
GIT - Mierne pokročilý
Osobnostné predpoklady a zručnosti
Nemusíš ovládať všetky programovacie jazyky. Budeme však vyžadovať zodpovednosť a podávanie nadštandardných výkonov, na oplátku ponúkame flexibilnú pracovnú dobu a prácu na stále nových a zaujímavých projektoch v uvoľnenej atmosfére, ktorú tvorí priateľský kolektív.
Inzerujúca spoločnosť
Stručná charakteristika spoločnosti
Sme marketingová agentúra, ktorá realizuje predovšetkým digitálne kampane pre pestrú klientelu, medzi ktorú patria veľké medzinárodné spoločnosti, start-upy, začínajúce a fungujúce e-shopy, od ecommerce cez IT, turizmus až po neziskovky.  Chceme pomáhať našim klientom uspieť v online svete a na to musíme mať tím, ktorý je schopný, keď treba, poriadne zamakať ale aj si prácu vedieť užiť. Ako jediný mimo Bratislavy sme člen Asociácie Digitálnych Marketingových Agentúr Slovenska, členom IT Valley Košice, už niekoľko rokov sme Premier Google Partner a získali sme za našu prácu niekoľko lokálnych aj medzinárodných ocenení.
Počet zamestnancov
25-49 zamestnancov
Kontakt
Kontaktná osoba: Kristína Sekeráková
Tel.:
+421915446580
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5203724
Dátum zverejnenia:
9.12.2025
2025-12-09
lokalita:
Košice
Pozícia:
IT/Technical Support Specialist
,
Programátor
,
Správca informačného systému
,
Webmaster
Spoločnosť:
Promiseo s.r.o.
Základná zložka mzdy (brutto):
2 000 EUR/mesiac