Pracovné ponuky
Benefity
O nás
Staráme sa o vaše zdravie aj kariéru.
U nás dostanete výhody aj nad rámec zákona.
Ponuky spoločnosti
UX dizajnérka/dizajnér
Miesto práce
Bratislava, Slovensko (Pozícia umožňuje občasnú prácu z domu)
Mzdové podmienky (brutto)
2 500 EUR/mesiac
Uvedená nástupná mzda je len garantované minimum. Je predmetom našej vzájomnej dohody a závisí od vašich odborných znalostí a skúseností. Navyše máte nárok na ročný bonus v závislosti od firemných výsledkov.
Termín nástupu
dohodou
Druh pracovného pomeru
plný úväzok
Kto sme
Nový svet, o ktorý sa snažíme už 30 rokov, je transparentné a kvalitné zdravotníctvo. Robíme všetko pre to, aby sme boli najlepšia zdravotná poisťovňa na slovenskom trhu a mali čoraz viac spokojných poistencov. To sa týka aj poskytovania kvalitných služieb a produktov.
Do akého tímu budete patriť?
Budete patriť do tímu CX, v ktorom pracujú UX dizajnéri, UI dizajnéri a UX writerky. Je nás spolu 13 – 9 žien a 4 muži. Za jeden z najväčších plusov svojej práce označujú dizajnéri pohodovú atmosféru v tíme a ochotu všetkých členov navzájom si pomáhať. Nehrozí vám rutina, budete súčasťou tímu nadšencov pre inovácie a nové projekty. Pracuje na striedačku z officu a z domu, podľa toho ako to komu vyhovuje. Aspoň raz za týždeň sa stretneme v office a ideme spolu na obed pokecať o tom, ako sa máme pracovne aj nepracovne, aké knihy práve čítame, čo dobrého sme videli na Netflixe a TikToku a čo vyviedli naše mačky, psy a deti :-).
Čo vás u nás čaká?
Hľadáme UX dizajnéra/ku a výskumníka/čku, ktorá/ý má za sebou už viaceré projekty pre rôznych klientov, dokáže samostatne viesť projekty a neúnavne vysvetľovať hodnotu dizajnu.
Podieľanie sa  na tvorbe a rozvoji produktov a služieb, napríklad našej mobilnej aplikácie, ktorá je dlhodobo najlepšie hodnotenou aplikáciou zdravotných poisťovní na Slovensku aj v ČR.
Overovanie a rozvíjanie UX a dizajnu prostredníctvom výskumu a testovania – so zámerom pochopiť používateľov, vylepšiť použiteľnosť digitálnych produktov a biznisové metriky.
Facilitácia dizajnových šprintov, hľadanie dizajnových riešení podľa výsledkov výskumu, rozvíjanie persón a zákazníckych ciest, dohliadanie na zákaznícku skúsenosť naprieč všetkými kanálmi.
Obhajovanie princípov design thinkingu a CX, vzdelávanie a zapájanie stakeholderov do procesu vývoja produktov
Navrhovanie wireframov vo Figme a účasť na sparingoch s UI dizajnérmi, UX writermi, developermi, produktovými a biznisovými vlastníkmi.
Práca s nástrojmi Hotjar a Google Analytics.
Čo by ste mali ovládať?
Ak ste detailista so silnou empatiu, analytickými schopnosťami, logickým myslením a chuťou neustále sa vzdelávať, bude sa Vám u nás páčiť.
Kľúčovým predpokladom je skúsenosť s prieskumom, znalosť kvantitatívnych aj kvalitatívnych metód a nástrojov UX výskumu.
Dokážete v používateľských dátach vidieť to, čo iní nie a váš projekt nikdy nekončí odovzdávkou, ale pokračuje ďalším meraním.
Dôležité je, aby ste boli ochotná/ý učiť sa a pracovať na sebe a naši UX dizajnéri vám pomôžu s onboardingom.
Máte veľa energie a kopec nápadov.
Ste spoľahlivá/ý, ochotná/ý prijímať nové výzvy a feedback.
Čo sa našim kolegom u nás páči?
Káva zadarmo, služobný mobil a MacBook podľa nás nie sú pracovné benefity, ale samozrejmosť. Preto sa môžete tešiť napríklad na finančné bonusy, kurzy a konferencie podľa svojho výberu, bežecké tréningy, Multisport kartu, kratšie piatky. psychoterapiu zdarma, linku psychologickej a právnej pomoci a mnoho ďalších výhod.
Nehodíme vás do vody, ale budeme vám pomáhať naskočiť na projekty a cítiť sa v tíme od začiatku fajn.
Prácu zvládame odkiaľkoľvek. Každý zamestnanec môže pracovať v režime 50% home office a 50% office. Ak preferujete častejšiu prácu z domu, režim home office si po dohode s manažérom môžete navýšiť až do 100%.
Vaše budúce kolegyne a kolegovia označujú za jeden z najväčších plusov svojej práce príjemnú atmosféru v tíme a ochotu všetkých členov navzájom si pomáhať.
Teambuildingy prebiehajú v pracovnej dobe a sú dobrovoľné, pretože aj keď sme spolu radi, chápeme, že ľudia potrebujú voľný čas pre seba. Radi občas vypneme a zregenerujeme svoje sily na našich spoločných dobrovoľných akciách ako sú športové hry, vianočné večierky, grilovačky, husaciny, alebo teambuildingy.
Čo by vás ešte mohlo zaujímať?
Miesto výkonu práce: sedíme na Einsteinovej v Digital Parku, odkiaľ máte blízko do Auparku, centra či rovno na diaľnicu von z mesta.
Spolupráca: hľadáme kolegyňu/kolegu na zástup počas MD/RD dovolenky. Nemusíte sa však obávať, keď nám to spolu pôjde, budeme hľadať možnosti pokračovania spolupráce.
Onboarding: začína od momentu, kedy zareagujete na inzerát. A ja vás budem sprevádzať vašim pôsobením v Dôvere od prvého kontaktu. Kedykoľvek sa môžete na mňa obrátiť.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
vysokoškolské I. stupňa
vysokoškolské II. stupňa
Vzdelanie v odbore
Obzvlášť v odboroch ako human-computer interaction (HCI), psychológia, antropológia, architektúra, dizajn alebo programovanie.
Jazykové znalosti
Anglický jazyk - Stredne pokročilý (B2)
Osobnostné predpoklady a zručnosti
Máte aspoň 2-ročnú skúsenosť s procesmi a nástrojmi UX a UX výskumu.
Ste zorganizovaná/ý a spoľahlivá/ý.
Ak sa chcete uchádzať o pozíciu, pošlite nám, prosím, okrem svojho CV aj ukážky práce.
Vážime si samostatnosť, zvedavosť, empatiu, spoľahlivosť a záujem rásť a vzdelávať sa.
Informácie o výberovom konaní
Ďakujeme všetkým záujemcom o inzerovanú pracovnú pozíciu, kontaktovať budeme iba vybratých uchádzačov.
Informácie ohľadom spracúvania osobných údajov predovšetkým práva dotknutej osoby, v súlade s Nariadením Európskeho parlamentu a Rady (EÚ) 2016/679 o ochrane fyzických osôb pri spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES (všeobecné nariadenie o ochrane údajov) sú prístupné na www.dôvera.sk. Súhlas môžete kedykoľvek odvolať najmä zaslaním písomného odvolania na adresu sídla zdravotnej poisťovne, e-mailom na info@dovera.sk, alebo odovzdaním písomného odvolania na ktorejkoľvek pobočke zdravotnej poisťovne.
Kontakt
Kontaktná osoba:
Mgr. Karolína Černáková
Adresa spoločnosti
Poslať žiadosť
Ponuky spoločnosti
Dôvera
O Dôvere
Kontakty a pobočky
Pre médiá
Naše ocenenia
Hlavná cena ITAPA
2x Strieborná cena ITAPA
ITAPA eFocus
IT projekt roka
Facebook Awards
© 2025 Dôvera
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5184291
Dátum zverejnenia:
31.10.2025
2025-10-31
lokalita:
Bratislava
Pozícia:
User Experience Expert
Spoločnosť:
DÔVERA zdravotná poisťovňa, a. s.
Základná zložka mzdy (brutto):
2 500 EUR/mesiac