Špecialista/Špecialistka informačnej bezpečnosti senior
Miesto práce
Bratislavský kraj
Druh pracovného pomeru
plný úväzok
Platové podmienky
2 500 EUR/mesiac
Ponúkame diskusiu o mzde začínajúcu na tejto sume. Finálna úroveň mzdy závisí od profesijnej kvalifikácie a skúseností.
Čo od vás očakávame
Hľadáme nového člena do tímu Informačnej bezpečnosti v našom IT!
Ak máte chuť postarať sa o bezpečnosť nášho bankového prostredia, staňte sa naším novým Špecialistom/Špecialistkou informačnej bezpečnosti.
Ďalšie typové úlohy budú:
rozvoj informačnej bezpečnosti,
spolupráca pri implementácii bezpečnostných opatrení v oblasti operačných systémov, sieťových a bezpečnostných technológií,
posudzovanie a navrhovanie riešení na zabezpečenie informačných systémov banky so zameraním na bezpečnostné štandardy a legislatívu (DORA, ISO 27001, Zákon o kybernetickej bezpečnosti, PSD2, PCI DSS, GDPR a pod.),
riadenie súladu v oblasti informačnej bezpečnosti,
príprava na audit a následná spolupráca s audítormi pri výkone bezpečnostných auditov,
spolupráca pri tvorbe a úprave metodiky informačnej bezpečnosti,
vypracovávanie odborných stanovísk k novým zmenám v IT infraštruktúre,
riadenie rizík informačnej bezpečnosti,
vypracovanie analýzy rizík.
Čo môžete očakávať vy od nás
Ako zamestnanec/zamestnankyňa získavate benefity, ktoré porastú tak, ako budete rásť spolu s nami. Čím dlhšie u nás budete pracovať, tým viac výhod získate!
Odmena za výkon. Raz ročne získate bonus, ktorého výška závisí od splnenia firemných aj Vašich individuálnych cieľov.
Stravné plne hradené zamestnávateľom bez doplatku zamestnanca.
Až do 10 dní plateného voľna nad rámec zákona každý rok.
Kredit vo VÚB Cafetérii až do výšky 300 eur, ktorý rastie s počtom odpracovaných rokov.
Až do 100 eur mesačne ako príspevok na doplnkové dôchodkové sporenie (III. pilier).
Zvýhodnené produkty a služby VÚB banky.
Home office až do výšky 50% po dohode s manažérom.
Chcete objaviť všetky fantastické výhody, ktoré svojim zamestnancom VÚBka ponúka? Mrknite na
našu kariérnu stránku
a preskúmajte širokú škálu našich benefitov!
Koho hľadáme
Pozícii vyhovujú uchádzači so vzdelaním
vysokoškolské II. stupňa
vysokoškolské III. stupňa
Vzdelanie v odbore
informatika, elektrotechnika, prípadne iné technické zameranie
Jazykové znalosti
Anglický jazyk - Stredne pokročilý (B2)
Osobnostné predpoklady a zručnosti
Potrebujeme, aby ste disponovali praxou súvisiacou s informačnou bezpečnosťou a zároveň mali znalosti aspoň v niektorej z týchto oblastí:
znalosti z oblasti informačnej bezpečnosti,
všeobecný prehľad v IT (networking, DB, autentizácia a autorizácia, monitoring, cloudové služby, ...),
skúsenosti s posudzovaním bezpečnostných politík a pravidiel,
schopnosť plynulo pracovať s anglicky písaným odborným textom,
prezentačné zručnosti.
Výhodou je:
prax v konzultačnej činnosti, IT audite alebo v bankovníctve,
znalosť legislatívy relevantnej pre bankový sektor – ZoKB, PSD2, GDPR, DORA,
znalosť bezpečnostných štandardov – ISO27001, PCI DSS, NIST 800-53,
vlastníctvo niektorých z certifikátov CISA, CRISP, ISO27001 lead auditor, CISM, SANS, AZ-500, Security+,
znalosti softvérového inžinierstva a životného cyklu vývoja systémov.
Čo sa týka osobnostných charakteristík preferujeme:
bezúhonnosť a čestnosť,
analytické myslenie,
plánovacie a organizačné schopnosti,
kultivovaný písomný a slovný prejav (schopnosť formalizovať odborné znalosti v písomnej alebo prezentačnej podobe),
schopnosť tímovej spolupráce.
Informácie o výberovom konaní
Ak Vás tento popis zaujal, pošlite nám svoje CV. Stačí kliknúť na „Reagovať na ponuku" a my sa Vám ozveme. Všetko dôležité o práci vo VÚB si povieme na online/on site stretnutí.
Tešíme sa na Vás !
Služba KONTAKT 0850 123 000, zo zahraničia +421 2 4855 59 70 | E-mail:
kontakt@vub.sk
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5184085
Dátum zverejnenia:
30.10.2025
2025-10-30
lokalita:
Bratislavský kraj
Pozícia:
Špecialista IT bezpečnosti
Spoločnosť:
Všeobecná úverová banka, a.s., Intesa Sanpaolo
Základná zložka mzdy (brutto):
2 500 EUR/mesiac