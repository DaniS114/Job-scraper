Pracovné ponuky
Benefity
O nás
Staráme sa o vaše zdravie aj kariéru.
U nás dostanete výhody aj nad rámec zákona.
Ponuky spoločnosti
Dátový analytik/dátová analytička - BA
Miesto práce
Bratislava, Slovensko (Pozícia umožňuje občasnú prácu z domu)
Mzdové podmienky (brutto)
2 000 EUR/mesiac
Uvedená nástupná mzda je len garantované minimum. Je predmetom našej vzájomnej dohody a závisí od vašich odborných znalostí a skúseností. Navyše máte nárok na ročný bonus v závislosti od firemných výsledkov.
Druh pracovného pomeru
plný úväzok
Kto sme
Nový svet, o ktorý sa v Dôvere snažíme už 30 rokov, je transparentné a kvalitné zdravotníctvo. Dobrý pocit z toho, že spolu aktívne, systematicky a zmysluplne meníme nielen našu poisťovňu, ale aj celé zdravotníctvo, budete mať každý deň. Robíme všetko preto, aby sme boli v očiach verejnosti najlepšia zdravotná poisťovňa na slovenskom trhu a mali čoraz viac spokojných zamestnancov a poistencov. Ak chcete byť aj vy súčasťou modernej a stabilnej spoločnosti, ktorej oblasť inovácií a benefitov pre poistencov ako aj pre lekárov prináša pridanú hodnotu pre celý systém, pridajte sa k nám do Dôvery.
Do akého tímu budete patriť?
Na našom IT-čku máme už 200 interných kolegov a kolegýň, ktorí sa radi hrajú s dátami, testujú, programujú a analyzujú. Naše dátové kompetenčné centrum pozostáva z dátových analytikov,  dátových vedcov, inžinierov, architektov a lídrov. Sme mladý tím nadšený pre dáta, ich analýzu a vizualizáciu. Podporujeme biznis v dosahovaní jeho cieľov, pomáhame Dôvere sa správne rozhodnúť a rozvíjať. Posilňujeme našu konkurencieschopnosť a inovatívnosť. Naši skúsení kolegovia sú vždy nápomocní tým, ktorí s dátovou analytikou ešte len začínajú a naberajú postupne skúsenosti. Našim cieľom je, aby boli kolegovia z biznisu vždy spokojní, aby sme mali lepšie dostupné, kvalitné a systematizované dáta, aby sa u nás efektívne spracovávali požiadavky, aby sme lepšie využívali dáta, ktoré máme, a aby sme si neustále rozvíjali schopnosti a mali priestor na pokročilé úlohy. Máme neustále priestor rásť a hrať sa so špičkovými technológiami. Ak máte analytické a logické myslenie, a chcete byť súčasťou tímu, ktorý neustále objavuje krásu informácií ukrytých v číslach a ich vzájomných vzťahoch, ktoré nie sú na prvý pohľad zrejmé, ste na tom správnom mieste.
Čo Vás u nás čaká?
Budete realizovať riadne a včas požiadavky na dátové analýzy, reporty a dátové projekty, pričom dodržiavate systematizáciu dát a dátovú kvalitu.
Nájdete sa u nás v presných reportoch a finančných analýzach, kde všetko so všetkým súvisí.
Môžete sa podieľať na webovej analytike z dát z digitálnych komunikačných kanálov, kde zistíte, že to nie je také jednoduché ako to vyzerá.
Spolupracujete na rozvoji dátových analytikov a dátových nástrojov spoločnosti.
Zveľadíte svoj talent a budete pracovať s SQL, Qlikom, Big Data prostredím, kampaňovým nástrojom, vizualizáciou dát a inými dátovými nástrojmi.
Čo by ste mali ovládať?
Pokročilá znalosť MS Excel.
Znalosť SQL a práce s databázami výhodou.
Znalosť BI nástrojov (Qlik, Tableau alebo Power BI) výhodou.
Znalosť programovacích jazykov R/Python výhodou.
Čo sa našim kolegom u nás páči?
Sick days, 2 dni (môžete využiť kedykoľvek počas roka) + 2 dni navyše (môžete čerpať ak zostatok vašej dovolenky je 15 dní a menej).
Prácu zvládneme odkiaľkoľvek. Každý zamestnanec si môže zvoliť, či chce pracovať v štandardnom režime 50 % home office a 50 % office. Ak niektorý z kolegov uprednostňuje pracovať viac z home officu, povaha práce mu to dovoľuje a jeho nadriadený mu to schváli, môže pracovať aj v režime 60/40, 70/30 alebo 80/20 alebo dokonca aj 100 % home office.
Nie sme korporát a ani malá firma – sme niečo medzi :-). Máme tu rozbehnutých veľa dlhodobých projektov, ktoré naši kolegovia úspešne zastrešujú na svojich komplexných pozíciách. Väčšina našich projektov vzniká na „zelenej lúke“ a sami sa môžete presvedčiť, aký sme v nich úspešní. Stereotyp a nuda Vám zaručene nehrozí.
Adaptačný proces u nás neznamená hodiť Vás do vody a plávať, ale je to obdobie, počas ktorého Vás postupne oboznámime so všetkým, čo budete potrebovať, aby ste boli plnohodnotným členom nášho tímu a aby ste sa na pozícií cítili komfortne.
Šikovnosť a proaktivita sa u nás cení. A to odmenami za individuálny výkon a navyše ak sa nám bude dariť, máte možnosť získať aj finančný bonus vo výške 3-násobku hrubej mesačnej mzdy.
V Dôvere podporujeme kolegov, ktorí sa chcú vzdelávať. Kedykoľvek môžu absolvovať rôzne kurzy a odborné školenia, zúčastniť sa odborných konferencií alebo inšpiratívnych prednášok, webinárov či prezentácií o zaujímavých projektoch, na ktorých pracujú naši kolegovia.
Na zdraví našich kolegov nám záleží, a preto radi realizujeme programy na podporu zdravého životného štýlu ako Rozhýbme sa s Dôverou, podporujeme bežecké podujatia, preplácame masáže na pracovisku, prispievame na MultiSport kartu a psychickú pohodu sa snažíme podporiť aj našou Linkou Dôvery, na ktorú sa môžeme nonstop a anonymne obrátiť na prípadnú radu od psychológov a odborníkov na financie a právo.
Radi občas vypneme a zregenerujeme svoje sily na našich spoločných akciách ako sú športové hry, vianočné večierky, grilovačky, husaciny, alebo odborové teambuildingy.
Čo by Vás ešte mohlo zaujímať?
Miesto výkonu práce: naše dátové kompetenčné centrum sedí v Bratislave, na Einsteinovej v Digital parku, odkiaľ máte blízko do Auparku, centra a rovno aj na diaľnicu, von z mesta. Ostatných kolegov nájdete na Moldavskej v Košiciach a aj po ostatnom Slovensku.
Spolupráca: hľadáme kolegu/-yňu na TPP na plný úväzok, so skúšobnou dobou 3 mesiace. Zmluvu s vami uzatvárame zatiaľ na dobu určitú (zástup počas MD/RD našej kolegynky). Pokiaľ tam však bude obojstranná spokojnosť, posnažíme sa, aby ste mohli u nás ostať aj po návrate našej kolegyne.
Onboarding: Začína od momentu, kedy zareagujete na inzerát. A ja vás budem sprevádzať vaším pôsobením v Dôvere od prvého kontaktu. Kedykoľvek sa môžete na mňa obrátiť.
Požiadavky na zamestnanca
Pozícii vyhovujú uchádzači so vzdelaním
vysokoškolské I. stupňa
vysokoškolské II. stupňa
Vzdelanie v odbore
Matematicko-štatistické, ekonomické, IT
Jazykové znalosti
Anglický jazyk - Mierne pokročilý (B1)
Osobnostné predpoklady a zručnosti
Máte logické, matematické a analytické myslenie.
Ste schopný pracovať a rozhodovať sa samostatne.
Máte v sebe dôslednosť pri práci a overovaní detailov.
Máte chuť a nadšenie pre neustále sa učenie.
Ste schopný dotiahnuť veci do konca.
Kontakt
Kontaktná osoba:
Ing.  Adriana Štefíková
Adresa spoločnosti
Poslať žiadosť
Ponuky spoločnosti
Dôvera
O Dôvere
Kontakty a pobočky
Pre médiá
Naše ocenenia
Hlavná cena ITAPA
2x Strieborná cena ITAPA
ITAPA eFocus
IT projekt roka
Facebook Awards
© 2025 Dôvera
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5187622
Dátum zverejnenia:
5.11.2025
2025-11-05
lokalita:
Bratislava
Pozícia:
Business Intelligence Specialist
,
Finančný analytik
,
IT analytik
Spoločnosť:
DÔVERA zdravotná poisťovňa, a. s.
Základná zložka mzdy (brutto):
2 000 EUR/mesiac