Analytik AI a smart technológii (m/ž)
Ministerstvo investícií, regionálneho rozvoja a informatizácie Slovenskej republiky
Miesto práce
Pribinova 25, Bratislava, Bratislavský kraj
Druh pracovného pomeru
plný úväzok
Termín nástupu
dohodou
Mzdové podmienky (brutto)
2 200 EUR/mesiac
Výsledná suma bude predmetom pohovoru.
Informácie o pracovnom mieste
Náplň práce, právomoci a zodpovednosti
Hľadáte príležitosť byť na čele technologickej revolúcie vo verejnej správe? Máte vášeň pre umelú inteligenciu a túžbu pretaviť teoretické poznatky do reálnych riešení? Pridajte sa k nášmu tímu a pomôžte nám formovať budúcnosť Slovenska v oblasti umelej inteligencie.
Hľadáme špecialistu pre agendu umelej inteligencie, ktorý sa stane kľúčovým článkom v našom snažení o zavedenie AI do procesov verejnej správy a služieb občanom. Budete sa podieľať na vytváraní stratégie, koordinácii a komunikácii v tejto dôležitej oblasti. Ak vás láka práca, kde môžete reálne ovplyvniť to, ako sa bude AI využívať na celonárodnej úrovni, ste ten pravý kandidát.
Informácie o pracovnom mieste:
tvorba a implementácia strategických materiálov v oblasti umelej inteligencie
spracovanie odborných podkladov a analýz k aktuálnym trendom a výzvam v agende AI, vrátane legislatívneho rámca EÚ (AI Act)
koordinácia spolupráce s domácimi aj zahraničnými partnermi, vrátane vládnych inštitúcií, akademickej sféry, výskumných ústavov, mimovládnych organizácií a technologických firiem
príprava a organizácia odborných podujatí, okrúhlych stolov a workshopov na tému AI, s cieľom šírenia osvety a budovania partnerstiev
vytváranie komunikačných výstupov (prezentácie, infografiky, články) pre verejnosť a odbornú komunitu
monitorovanie vývoja a dopadov umelej inteligencie v medzinárodnom kontexte
poskytovanie odborného poradenstva v rámci ministerstva a iných rezortov v oblasti AI
Zamestnanecké výhody, benefity
patríme k stabilným zamestnávateľom poskytneme Vám možnosť práce z domu v rozsahu max. 5 dní v mesiaci
oddýchnite si s týždňom dovolenky navyše
užite si pružný pracovný čas (7- 9 hod. a 15 - 19 hod)
dostanete motivačné finančné ohodnotenie
získate príspevok 80 € od zamestnávateľa do DDS
prispejeme Vám na stravovanie a na cestu do práce
využite MultiSport kartu a s ňou prístup k športoviskám a rekreačným zariadeniam po celom Slovensku a ČR
podporíme Vaše ďalšie vzdelávanie prostredníctvom prepracovaného systému
máme príjemné a moderné pracovné prostredie v Tower 115, s fitness centrom a kantínou v budove
Informácie o výberovom konaní
V prípade, že Vás naša ponuka zaujala a spĺňate požiadavky, pošlite nám, prosím, svoje CV spolu s motivačným listom. Na osobný pohovor budú pozvaní iba vybraní kandidáti. Ďakujeme za pochopenie.
Predpokladaný termín ukončenia výberového konania
2.12.2025
(ostáva ešte 29 dní)
Požiadavky na zamestnanca
Pozícii vyhovujú uchádzači so vzdelaním
vysokoškolské II. stupňa
Prax na pozícii/v oblasti
prax v oblasti digitálnych technológií, inovácií, tvorby politík alebo projektového riadenia, preukázateľná pokročilá odborná skúsenosť s využívaním alebo implementáciou riešení umelej inteligencie v podnikovej alebo verejnej správe, doložiteľná životopisom alebo počas výberového konania.
Počet rokov praxe
2
Osobnostné predpoklady a zručnosti
samostatnosť a proaktivita
analytické a koncepčné myslenie
kreativita a inovatívny prístup
záujem o neustále vzdelávanie sa v dynamicky sa meniacej oblasti AI
Požiadavky na uchádzača:
skúsenosti s prípravou a realizáciou projektov vo verejnej správe alebo v súkromnom sektore so zameraním na digitálnu agendu.
prehľad v oblasti umelej inteligencie a jej aplikácií (nielen technická, ale aj etická a spoločenská rovina).
vynikajúce komunikačné a prezentačné schopnosti, schopnosť efektívne a zrozumiteľne prezentovať komplexné témy rôznemu publiku.
skúsenosť s tvorbou strategických dokumentov a analýz.
schopnosť pracovať samostatne aj v tíme, a to v dynamickom prostredí.
aktívna znalosť anglického jazyka (úroveň B2 a vyššie).
analytické a koncepčné myslenie, zameranie na riešenie problémov.
Inzerujúca spoločnosť
Stručná charakteristika spoločnosti
Ministerstvo investícií, regionálneho rozvoja a informatizácie Slovenskej republiky je ústredným orgánom štátnej správy pre:
• riadenie, koordináciu a dohľad nad využívaním finančných prostriedkov z fondov Európskej únie,
• oblasť informatizácie spoločnosti,
• oblasť investícií,
• oblasť regionálneho rozvoja.
V oblasti informatizácie spoločnosti MIRRI SR zabezpečuje centrálne riadenie informatizácie spoločnosti a tvorbu politiky jednotného digitálneho trhu, rozhodovanie o využívaní finančných zdrojov vo verejnej správe pre informačné technológie, centrálnu architektúru integrovaného informačného systému verejnej správy a koordináciu plnenia úloh v oblasti informatizácie spoločnosti.
V oblasti investícií MIRRI SR zabezpečuje strategické plánovanie a strategické projektové riadenie vrátane vypracovania národného strategického investičného rámca, ako aj koordináciu investičných projektov určených vládou SR.
V oblasti riadenia, koordinácie a dohľadu nad využívaním finančných prostriedkov z eurofondov MIRRI SR koordinuje dodržiavanie Partnerskej dohody na roky 2021 až 2027, rozhoduje o záväzných plánoch a krízovom riadení Programu Slovensko a zabezpečuje presadzovanie strategických cieľov Slovenska v oblasti poskytovania financií z eurofondov.
V oblasti regionálneho rozvoja MIRRI SR podporuje činnosť okresných rozvojových centier, schvaľuje a poskytuje vládou schválené dotácie a regionálne príspevky na projekty samospráv v najmenej rozvinutých okresoch a vyhodnocuje plnenie akčných plánov v spolupráci s miestnymi úradmi.
Počet zamestnancov
500-999 zamestnancov
Kontakt
Kontaktná osoba: JUDr.  Zuzana Švendová
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5185826
Dátum zverejnenia:
3.11.2025
2025-11-03
lokalita:
Bratislavský kraj
Pozícia:
Databázový analytik
Spoločnosť:
Ministerstvo investícií, regionálneho rozvoja a informatizácie Slovenskej republiky
Pracovná ponuka je prevzatá z inej stránky alebo zdroja.
Základná zložka mzdy (brutto):
2 200 EUR/mesiac