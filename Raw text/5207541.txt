Senior Technical Project manager
Miesto práce
Karadžičova 10, Bratislava, Slovensko (Pozícia umožňuje občasnú prácu z domu)
Druh pracovného pomeru
plný úväzok
Termín nástupu
asap
Mzdové podmienky (brutto)
3 500 EUR/mesiac
od 3500€ brutto / mesiac + ročná variabilná odmena 
(finálna mzda bude dohodnutá s vybraným kandidátom / kandidátkou a bude zohľadňovať doterajšie pracovné skúsenosti).
Informácie o pracovnom mieste
Náplň práce, právomoci a zodpovednosti
Hľadáme nového kolegu/kolegyňu do nášho tímu projektových manažérov. Témy, ktoré zastrešujeme sa dajú kategorizovať na legislatívne (napr. DORA), IT riešenia (napr. upgrade core systému), resp. kombinácia týchto dvoch (nedávna implementácia štandardu IFRS17), biznisové (napr. zavádzanie nového produktu) alebo iné (z minulosti to bolo napr. akvizícia novej spoločnosti).
Náš tím rozširujeme o pozíciu Senior Technical Project manager.
Hľadáme nového kolegu / kolegyňu, ktorý/-á preberie zodpovednosť za vedenie komplexných IT projektov s vysokou technickou náročnosťou.
Charakter projektov a náplň práce
na tejto pozícii bude nasledovná:
koordinácia projektových tímov (biznis, analytici, vývojári, architekti, testeri) a ich práce,
riadenie projektov v agilnom aj waterfall režime,
preklad technických aspektov projektov do biznisového jazyka pre stakeholderov,
nastavovanie technických metrík, sledovanie výkonnosti tímov, optimalizácia procesov,
facilitácia technických diskusií, riešenie eskalácií, podpora rozhodovania na základe dát,
riadenie projektov so zameraním na: modernizáciu core systémov, integráciu nových technológií, implementáciu technických štandardov (DORA, IFRS17), vývoj a nasadenie softvérových riešení, prípadne technickú migráciu a konsolidáciu systémov.
Ak od svojho zamestnávateľa očakávaš férový prístup, príležitosť ďalej sa rozvíjať a nezľakneš sa nových prístupov v práci,
neváhaj a pošli nám svoj životopis a pridaj k nemu aj zoznam projektov, za ktoré si priamo niesol/sla zodpovednosť
.
Zamestnanecké výhody, benefity
práca v spoločnosti s otvorenou firemnou kultúrou a stabilným postavením na trhu
vysoký štandard systému vzdelávania (školenia pre hard skills, soft skills, e-learning, workshopy, prípadne konferencie)
príspevok na dôchodok (2,8% zo mzdy, bez stanoveného maxima)
špeciálne zdravotné benefity (dni zdravia, prístup do súkromných zdravotníckych zariadení aj pre partnera/-ku a deti zamestnanca)
zvýhodnené ceny poistných produktov Union poisťovne
cestovné poistenie aj pre partnera/-ku a deti zamestnanca
dni voľna naviac (napr. pre tehotné zamestnankyne, osamelých rodičov, na preventívnu prehliadku, pre dobrovoľnícku aktivitu a ďalšie)
dovolenka naviac nad rámec zákonného nároku (až do 5 dní naviac)
Multisport karta (aj pre deti zamestnanca)
zľavy u tretích strán (pravidelne dopĺňané a aktualizované)
zamestnanecké eventy a teambuildingy
skrátený pracovný čas
flexibilita v práci a Home Office sú samozrejmosťou (počet dní sa dohaduje na tímovej úrovni).
Len vďaka našim zamestnancom a zamestnankyniam získala Union poisťovňa a Union zdravotná poisťovňa prestížne ocenenie World class work place 2024/2025 udeľované holandskou spoločnosťou Effectory. Union sa tak umiestnil medzi top zamestnávateľmi, u ktorých zamestnanci pozitívne hodnotia prostredie v ktorom pracujú a odporúčajú svoju spoločnosť ako zaujímavého a dobrého zamestnávateľa.
Informácie o výberovom konaní
V prípade, že vás naša ponuka zaujala a spĺňate naše požiadavky ako prax na danej pozícii a skúsenosti s danou prácou, pošlite nám prosím svoje CV. Výberový proces začne telefonickým pre-screenom, vybraní kandidáti sa stretnú s HR a následne na osobnom pohovore so svojim budúcim nadriadeným.
Požiadavky na zamestnanca
Pozícii vyhovujú uchádzači so vzdelaním
vysokoškolské II. stupňa
Jazykové znalosti
Anglický jazyk - Pokročilý (C1)
a
Slovenský jazyk - Expert (C2)
Ostatné znalosti
Microsoft Word - Pokročilý
Microsoft Excel - Pokročilý
Microsoft PowerPoint - Pokročilý
Microsoft Outlook - Pokročilý
Microsoft Project - Pokročilý
Jira - Pokročilý
Osobnostné predpoklady a zručnosti
vysokoškolské II. stupňa (preferované technické zameranie – IT, informatika, elektrotechnika),
Anglický jazyk – Pokročilý (C1) a Slovenský jazyk – Expert (C2),
Osobnostné predpoklady:
Samostatnosť, spoľahlivosť, schopnosť pracovať pod tlakom.
Výborné komunikačné schopnosti – schopnosť komunikovať s IT aj biznis stakeholdermi.
Schopnosť viesť technické tímy a podporovať spoluprácu.
Chuť učiť sa nové technológie a sledovať trendy v oblasti IT.
Logické a analytické myslenie, štruktúrovaný prístup k riešeniu problémov.
Flexibilita, aktívny prístup k riešeniu problémov.
Technické zručnosti:
Skúsenosti s riadením IT projektov v rozsahu niekoľkých miliónov EUR.
Znalosť projektových nástrojov: Jira, Confluence, MS Project, O365.
Znalosť technických konceptov: Cloud infraštruktúra (Azure, AWS), API integrácie, výmena core systémov
Certifikácie (PMI, Prince2, IPMA, Agile, Scrum Master, ITIL) – výhodou.
Analytické myslenie, schopnosť pracovať s technickými dátami.
Znalosť dátového managementu, migrácie dát a správy dátových tokov.
Skúsenosti s nastavovaním technických KPI a reportingom pre manažment.
Inzerujúca spoločnosť
Stručná charakteristika spoločnosti
Len s tými, ktorí vám rozumejú, si život užijete naplno. A ešte aj cestovanie, bývanie, šoférovanie či podnikanie. Pridajte sa k nám.  Rozumieme si a meníme životy k lepšiemu ;)
Poslanie
Vytvárať hodnoty pre klientov, akcionárov, zamestnancov a distribučných partnerov za trvale transparentného a etického vzťahu. Poskytovaním nadštandardných služieb, proaktivitou a inováciou sa usilujeme o to, aby sme boli poisťovateľom, s ktorým je komfortná spolupráca a ktorý poskytuje svojim klientom jedinečnú kombináciu produktov z oblasti komerčného a zdravotného poistenia.
Union poisťovňa, a.s. je inovatívnou poisťovňou
V oblasti cestovného poistenia ako aj priekopníkom v oblasti individuálneho zdravotného poistenia. Má silné postavenie vo vybraných segmentoch neživotného poistenia ako aj životného a individuálneho zdravotného poistenia.
Union zdravotná poisťovňa, a. s.
je prvou zdravotnou poisťovňou na Slovensku, ktorej jediným akcionárom je zahraničná spoločnosť Achmea B.V. Achmea je jednotkou na holandskom poistnom trhu a jedným z lídrov v zdravotnom poistení. Celkovo pôsobí v 6 európskych krajinách.
V Union zdravotnej poisťovni využívame profesionálne skúsenosti skupiny Achmea B.V., aby sme poistencom aj na slovenskom trhu zdravotného poistenia zabezpečili prostredníctvom nového prístupu zdravotnú starostlivosť európskeho štandardu.
Našou ambíciou je byť moderným a zaujímavým zamestnávateľom. Budujeme atmosféru, kde zamestnanci môžu rásť, vytvárať hodnoty, inovovať postupy a hovoriť otvorene svoje názory. Sme spoločnosťou, v ktorej slová ako etické správanie, vzájomná podpora a otvorená komunikácia, či spoločenská zodpovednosť firmy, nie sú len abstraktné pojmy na papieri.
Počet zamestnancov
250-499 zamestnancov
Adresa spoločnosti
Union zdravotná poisťovňa, a.s.
Karadžičova 10
814 53 Bratislava
Slovenská republika
Kontakt
Kontaktná osoba: Mgr.  Miroslava Šugová
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5207541
Dátum zverejnenia:
19.12.2025
2025-12-19
lokalita:
Bratislava
Pozícia:
IT projektový manažér
,
Projektový manažér
Spoločnosť:
Union
Pracovná ponuka je prevzatá z inej stránky alebo zdroja.
Základná zložka mzdy (brutto):
3 500 EUR/mesiac