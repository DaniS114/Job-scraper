UX/UI Dizajnér pre Nehnuteľnosti.sk
United Classifieds s.r.o.
Miesto práce
Žilina, Slovensko (Pozícia umožňuje občasnú prácu z domu)
Druh pracovného pomeru
plný úväzok, živnosť
Termín nástupu
asap
Mzdové podmienky (brutto)
1 800 - 2 500 EUR/mesiac
Podľa skúseností a formy spolupráce (TPP/obchodný vzťah).
Informácie o pracovnom mieste
Náplň práce, právomoci a zodpovednosti
Máš cit pre pixel-perfect vizuál, no tvoje rozhodnutia riadia dáta a pochopenie užívateľa? Pridaj sa k lídrovi na trhu.
Sme Nehnuteľnosti.sk a mesačne náš web navštívi viac ako pol milióna ľudí. Našou misiou je sprevádzať ľudí jedným z najdôležitejších životných rozhodnutí – hľadaním nového domova. Do tímu hľadáme UX/UI Dizajnéra, ktorý nám pomôže pretvoriť zložité procesy na intuitívne a vizuálne príťažlivé zážitky.
Nehľadáme niekoho, kto len vypĺňa šablóny. Hľadáme partnera pre produktový tím, ktorý chápe, že dobrý dizajn je mostom medzi potrebami používateľa a biznisovými cieľmi.
Čo bude tvojou úlohou:
Tvorba komplexných riešení:
Nebudeš len "robiť grafiku". Budeš partnerom pri tvorbe user flows, wireframov a prototypov pre desktop aj mobil.
Vlastníctvo Design systému:
Toto je tvoje kráľovstvo. Budeš nielen využívať existujúce komponenty, ale aktívne rozvíjať, udržiavať a škálovať náš Design System, aby bol konzistentný naprieč celým produktom.
Dáta namiesto dojmov:
Si dôležitou súčasťou pri UX výskume. Rozhodujeme sa na základe prieskumov a dát. Testujeme svoje hypotézy a na základe feedbacku iterujeme návrhy k spokojnosti.
Úzka spolupráca s developmentom:
Budeš pravou rukou Product Ownera a parťákom pre vývojárov. Tvojou úlohou je zabezpečiť, aby to, čo navrhneš vo Figme, bolo realizovateľné a funkčné v produkcii (Jira je náš kamoš).
Sledovanie trendov:
Očakávame, že prinesieš čerstvý vietor, poznáš aktuálne UX/UI štandardy a vieš ich rozumne aplikovať do prostredia realitného portálu.
Čo od teba očakávame (Must-haves):
Figma je tvoj druhý domov:
Ovládaš ju na pokročilej úrovni (Auto-layout, Components, Variants, Prototyping).
Myslenie v súvislostiach:
chápeš komplexné zadanie a vieš ho pretaviť do jednoduchého a funkčného dizajnu. Vieš si svoje riešenie podložiť faktami.
Skúsenosť s Design systémami:
Vieš, prečo sú dôležité, ako ich stavať a prečo je "Atomic design" viac než len buzzword.
Zmysel pre detail:
Máš "pixel-perfect" oko, no nezabúdaš na celkový obraz/big picture.
Portfólio:
Pošli nám ukážky prác, kde uvidíme nielen pekný vizuál, ale aj tvoj proces rozmýšľania. Case studies sú veľké plus.
Čo ťa posunie na vrch zoznamu (Nice-to-haves):
Máš skúsenosti s
používateľským testovaním a tvorbou scenárov.
Rozumieš základom FE vývoja (HTML/CSS).
Nemusíš kódovať, ale chápeš limity a možnosti webu, čo uľahčuje debatu s programátormi.
Máš skúsenosti s prácou v
agilnom prostredí
(Jira/Confluence).
Čo ti ponúkame my:
Prácu na
Lovebrande:
Tvoja práca bude mať reálny dopad na státisíce ľudí na Slovensku.
Profesionálny rast:
Robíme na medzinárodných projektoch v stimulujúcom prostredí, kde sa navzájom inšpirujeme (Rumunsko, Švajčiarsko, Poľsko, …).
Flexibilitu:
Rozumieme, že kreativita nefunguje na pípnutie. Ponúkame flexibilný pracovný čas a možnosť home-office.
Top vybavenie:
Samozrejmosťou je prvotriedny hardware a software, ktorý k práci potrebuješ. Vieme, že kvalitný dizajn potrebuje výkon. Hneď pri nástupe ťa na stole bude čakať špičková mašina - výkonný MacBook PRO s externým monitorom, aby ťa pri práci nelimitovalo absolútne nič.
Zamestnanecké výhody, benefity
• Ponúkame
flexibilný pracovný čas
a možnosť práce z domu (hybridný model), čo vám umožní lepšie zladiť kariéru s osobným životom.
• Starostlivosť o zdravie:
K vitamínovým balíčkom pridávame aj sick days, aby ste nemuseli pracovať chorí.
• Podpora kariérneho rozvoja:
K dispozícii sú kurzy angličtiny, prístup k online vzdelávacím platformám (UDEMY) a možnosť účasti na odborných konferenciách, aby ste si mohli stále rozširovať svoje znalosti.
• Osobné životné míľniky:
U nás sa nezabúda na dôležité momenty ako narodenie dieťaťa, svadba alebo pracovné jubileum. Oslávime ich s vami pozorným finančným príspevkom.
• Výhody v každodennom živote:
K dispozícii máte zľavy na elektroniku Datart, výhodnejšie poistenie od Union a ďalšie.
• Podpora zdravého životného štýlu:
Okrem Multisport karty ponúkame aj pilates priamo v budove. Snažíme sa o rovnováhu tela a duše, čomu prispôsobujeme aj aktivity pre zamestnancov počas roka.
• Dobrovoľnícke aktivity:
Ak máte záujem prispieť k spoločensky zodpovednej činnosti, ponúkame príležitosti zúčastniť sa rôznych dobrovoľníckych projektov.
• Vzdelávacie aktivity pre osobný rast:
Organizujeme školenia a workshopy na rôzne témy, ktoré vám pomôžu v profesionálnom aj osobnom raste.
Informácie o výberovom konaní
V prípade, že nás zaujme tvoj životopis a výsledky tvojej práce, budeme ťa kontaktovať telefonicky a pozveme ťa na pohovor. Potom ťa čakajú jedno až dve kolá, ktoré ťa delia od budúcej práce u nás.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
nadstavbové/vyššie odborné vzdelanie
vysokoškolské I. stupňa
vysokoškolské II. stupňa
vysokoškolské III. stupňa
Ostatné znalosti
Figma - Pokročilý
Prax na pozícii/v oblasti
v oblasti tvorby webdizajnu
Počet rokov praxe
5
Osobnostné predpoklady a zručnosti
zvedavosť a tvorivosť
samostatnosť a ownership
otvorená komunikácia
zameranie na cieľ
Inzerujúca spoločnosť
Stručná charakteristika spoločnosti
Sme spoločnosť, ktorá prevádzkuje širokú ponuku online produktov v oblasti inzercie s úzkym zameraním na realitný a automobilový trh. Vyvíjame produkty, ktoré patria medzi TOP online služby na Slovensku.
Vo svojom portfóliu máme najväčšie slovenské inzertné portály - Nehnuteľnosti.sk, Reality.sk, Topreality.sk, Autobazar.EU, Autobazar.sk a mnoho ďalších. Tisíce používateľov u nás denne hľadá svoje nové bývanie či auto. Keďže ide o veľké investície, proces výberu je pre používateľov často veľmi stresujúci. Našou misiou je preto podávať našim používateľom pomocnú ruku pri týchto dôležitých životných rozhodnutiach.
Sme člen skupiny Ringier.
Počet zamestnancov
50-99 zamestnancov
Kontakt
Kontaktná osoba: personálne
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5207018
Dátum zverejnenia:
18.12.2025
2025-12-18
lokalita:
Žilina
Pozícia:
User Experience Expert
,
Web dizajnér
Spoločnosť:
United Classifieds s.r.o.
Základná zložka mzdy (brutto):
1 800 EUR/mesiac