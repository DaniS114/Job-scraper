Solution Architect
UNIQA
Miesto práce
Krasovského 15, Petržalka
Druh pracovného pomeru
plný úväzok
Mzdové podmienky (brutto)
3 500 EUR/mesiac
Informácie o pracovnom mieste
Náplň práce, právomoci a zodpovednosti
V súčasnej dobe hľadáme vhodného kandidáta či vhodnú kandidátku na pozíciu:
Solution Architect
Máte prehľad o tom, ako funguje poisťovňa alebo iná finančná inštitúcia? Vyznáte sa v kľúčových oblastiach a procesoch? Máte povedomie o modernej integrácii a nebojíte sa technológií? Páči sa vám predstava, že navrhujete moderné riešenia pre našich klientov, poradcov a zamestnancov? Ak áno, čítajte ďalej.
Aký je hlavný príbeh a poslanie tejto práce?
Víziou tímu Architektúry je navrhovať riešenia pre našu úspešnú budúcnosť.
Chceme byť modernou a digitálnou spoločnosťou. Pred nami je cesta, ktorá zahŕňa digitalizáciu procesov, modernizáciu aplikačného portfólia a zavádzanie inovácií. Potrebujeme niekoho, kto nám na tejto ceste pomôže.
Ako Solution Architect budete zodpovedať za niektoré projekty, spolupracovať s business analytikmi a ďalšími architektmi a podieľať sa na návrhu riešení, ktoré sú funkčné, moderné, rozšíriteľné a zapadajú do zvyšku aplikačného portfólia. Samozrejme bude potrebné dohliadnuť na interné aj externé vývojové tímy, aby to, čo sa reálne vytvorí, zodpovedalo tomu, čo sme navrhli. A to, čo už raz vytvoríme, musíme rozumne zdokumentovať tak, aby sme mohli v budúcnosti na našu prácu plynule nadviazať, bez nutnosti venovať sa nezábavnej „archeológii“.
Aké je oddelenie Enterprise Architektúry v UNIQA?
Naše oddelenie má momentálne spolu 6 členov. Všetci máme otvorenú myseľ, žiadna prekážka pre nás nie je neprekonateľná a robíme veci s vedomím, že to, čo teraz navrhneme, s nami bude mnoho rokov, ovplyvní stovky zamestnancov a milióny klientov.
Tím architektúry je partia nadšencov, ktorí držia spolu, majú vôľu veci zlepšovať, pomáhajú si navzájom a radi sa zabavia pri rôznych príležitostiach. Spoločnými silami sa snažíme ťahať UNIQA vpred.
Čo bude náplňou vašej práce?
analýza požiadaviek zadávateľa, popis súčasnej architektúry, návrh cieľového riešenia a cieľovej architektúry
komunikácia a validácia navrhovaného riešenia so stakeholdermi, spolupráca s projektovými tímami
spolupráca s vývojovými tímami na implementácii navrhnutej architektúry a na výbere vhodných technológií a prístupov
vytváranie a údržba architektonických artefaktov a referenčných architektúr
spolupráca so skupinovým (UNIQA Group) oddelením architektúry
Čo od vás očakávame?
VŠ vzdelanie technického smeru
analytické myslenie, schopnosť riešiť komplikované problémy
výborné komunikačné schopnosti, schopnosť vyjednávať, argumentovať a hľadať kompromisy
skúsenosti z integračných projektov a orientácia v prístupoch k aplikačnej integrácii (SOA, SOAP, REST, Service bus, messaging)
praktická skúsenosť s cloudom výhodou – ideálne Azure
znalosť poisťovníctva výhodou
znalosť moderných technológií a trendov, inovatívnosť
organizačné schopnosti, tímový hráč
znalosť TOGAF a Archimate výhodou
angličtinu na komunikatívnej úrovni (B2)
chuť učiť sa nové veci
precíznosť a zodpovednosť
Čo vám ponúkame?
zaujímavú prácu v silnej a stabilnej spoločnosti skupiny UNIQA
priestor pre sebauplatnenie a realizáciu vlastných nápadov
príjemné pracovné prostredie a priateľský kolektív
férový a transparentný prístup
možnosť dostať ročný bonus až vo výške 2násobku mzdy
skrátený pracovný týždeň na 37,5 hodiny, 5 týždňov dovolenky, 3 dni osobného voľna ročne, flexibilný pracovný čas, home office
Employee Life Assistant (ELA) – jedinečná služba pre zamestnanca s možnosťou využívať bezplatne komplexné asistenčné služby v oblasti práva, financií, psychológie a zdravého životného štýlu
online lekárske služby od Dr. Digital
skupinové rizikové životné a úrazové poistenie UNIQA plne hradené zamestnávateľom
nadštandardné spektrum firemných benefitov (Príspevok na Gastro kartu alebo priamy finančný príspevok na účet zamestnanca, možnosť vybrať si jeden z nasledujúcich benefitov: 1) systém Cafeteria, 2) plne hradená MULTISPORT karta. Príspevok na výuku AJ, firemné podujatia, pitný režim na pracovisku, príspevok na dôchodkové pripoistenie, benefit pre nastávajúcich rodičov, odmena za lojalitu a ďalšie.)
možnosť dlhodobého osobného rozvoja a profesijného rastu v prepracovanom systéme spoločnosti
Lokalita: BRATISLAVA alebo BRNO alebo PRAHA
Zaujala vás naša ponuka?
Tešíme sa na vašu reakciu vrátane zaslania profesijného životopisu.
Zamestnanecké výhody, benefity
Mobilný telefón
Individuálne rozvrhnutie pracovného času
Bonusy/prémia
Notebook
Vlastna organizácia práce
Požiadavky na zamestnanca
Pozícii vyhovujú uchádzači so vzdelaním
vysokoškolské I. stupňa
Jazykové znalosti
Anglický jazyk - Stredne pokročilý (B2)
Inzerujúca spoločnosť
Stručná charakteristika spoločnosti
Na Slovensku a v Českej republike nám dôverujú viac ako 3 milióny klientov, o ktorých sa spoločne staráme. Každý z nás je trochu iný – stretávajú sa u nás všetky generácie, v managemente máme 33 % žien a niektorí naši kolegovia a kolegyne majú rôzne zdravotné znevýhodnenia. Na našich odlišnostiach si jednoducho zakladáme. Pretože práve vďaka nim sme každý deň lepší. A to je tiež dôvod, prečo nám tento rok pribudli na imaginárnu poličku ocenení ďalšie úspechy - naše Cestovné poistenie, Poistenie majetku a Povinné ručenie získalo ocenenie Bronzová koruna 2024 a náš produkt Cestovné poistenie pre klientov Raiffeisenbank získal dokonca Striebornú korunou 2024.
UNIQA - Lepšia práca spoločne.
Kontakt
Kontaktná osoba: Andrea Hrdova
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5183392
Dátum zverejnenia:
29.10.2025
2025-10-29
lokalita:
Bratislava
Pozícia:
IT architekt
Spoločnosť:
UNIQA
Pracovná ponuka je prevzatá z inej stránky alebo zdroja.
Základná zložka mzdy (brutto):
3 500 EUR/mesiac