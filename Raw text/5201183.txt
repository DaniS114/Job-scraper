Pretvárame informačné technológie
na úžitok pre zákazníkov
O nás
Prečo my
Pracovné ponuky
Hľadáme lídra projektového manažmentu!
Miesto práce
Bratislava
Mzdové podmienky (brutto)
4 000 EUR/mesiac
Termín nástupu
ASAP
Druh pracovného pomeru
plný úväzok
Čo budeš robiť
Ako fungujeme?
Naše dodávky realizujeme prostredníctvom menších aj väčších projektov a multidisciplinárnych tímov, ktoré sú schopné navrhovať, vyrábať a nasadzovať užitočné technológie u našich zákazníkov. K našim dodávkam pristupujeme hybridným riadením a okrem štandardných waterfall techník si pomáhame aj SCRUM frameworkom, vďaka ktorému sa vieme kontinuálne zlepšovať. Budeme veľmi radi, keď sa zapojíš do transformácie PMO oddelenia a rôznych rozbehnutých iniciatív tímového zlepšovania, komunitného vzdelávania či zdieľania znalostí prostredníctvom interných konferencií a workshopov.
Ako riadime naše projekty?
Úlohou projektového manažéra je vytýčenie cesty pre tieto tímy a ich kvalitná koordinácia tak, aby bol čo najoptimálnejšie uplatňovaný všetok ľudský kapitál, ktorý budeš mať v tíme. Ceníme si ľudí, ktorí rozumejú nielen tomu ako, ale aj tomu, čo dodávajú. Hľadáme ľudí, ktorí sú lojálni svojmu tímu a nepoznajú frázu “ja mám hotovo“.
Ako nám pomôžeš práve ty?
Hľadáme lídra, ktorý vytvorí prostredie vhodné pre zdieľanie znalostí, štandardizáciu a inováciu v oblasti projektového manažmentu a bude riadiť oddelenie projektového manažmentu. Pomôžeš našim kolegom svojimi skúsenosťami a ukáž im ďalšie cesty, ktorými sa môžu rozvíjať.
Prečo pracovať práve u nás?
Naším poslaním je pretváranie nových technológií na úžitok pre zákazníka. Toto poslanie sa odráža vo všetkom čo robíme. Ak máš silné hodnotové založenie ako my, určite si budeme rozumieť. Do našich projektov vkladáme viac ako len svoje úsilie, a preto sú naše výstupy hodnotnejšie ako len podpísaný akcepťák. Budeme radi ak sa k nám pridáš na cestu za hľadaním optimálneho spôsobu realizácie hodnotných projektov pre našich zákazníkov.
Tvojou úlohou bude:
•	Vedenie a rozvoj tímu
•	Zodpovednosť za vedenie tímu projektových manažérov
•	Rozvoj a vzdelávanie jednotlivých projektových manažérov, ako aj celého tímu projektového riadenia
•	Zabezpečíš, aby všetci členovia tímu mali prístup k neustálemu vzdelávaniu a profesionálnemu rastu
•	Motivácia, vedenie a hodnotenie tímu projektových manažérov
•	Podporuješ otvorenú komunikáciu a aktívnu spoluprácu v tíme
•	Mentoring a koučing projektových manažérov. Pomôžeš našim manažérom dosiahnuť ich plný potenciál prostredníctvom individuálnej podpory a vedenia
•	Buduješ znalostnú základňu a podporuješ zdieľanie znalostí. Vytváraš prostredie, kde je výmena znalostí a skúseností prirodzenou súčasťou pracovného procesu
•	Rozvoj a vedenie PM komunity. Podporuješ vytváranie silných vzťahov a spolupráce medzi projektovými manažérmi
•	Vytváraš prostredie, ktoré je hodnotovo založené. Dôraz kladieš na hodnoty ako slušnosť, integrita, zodpovednosť a tímová práca
•	Nábor nových členov tímu a aktívna participácia v celom výberovom procese. Hľadáme najlepších kandidátov, ktorí sa pridajú k nášmu tímu a prispejú k jeho úspechu
Rozvoj metodiky a procesov
•	Tvorba interných metodík a skvalitňovaní procesov s cieľom neustáleho zlepšovania sa a prinášania úžitku zákazníkovi. Zabezpečuješ, aby naše procesy boli vždy aktuálne a efektívne
•	Definícia governance modelov. Stanovujeme rámce a pravidlá pre efektívne riadenie projektov
•	Dodržiavanie disciplíny a štandardov (compliance). Zabezpečujeme, aby všetky projekty boli v súlade s internými a externými predpismi a normami
•	Vývoj nástrojov a šablón. Vytvárame a udržiavame nástroje, ktoré podporujú efektívne riadenie projektov
•	Definícia PM procesov vrátane krízového manažmentu. Nastavujeme procesy pre všetky fázy projektu, vrátane riešenia krízových situácií
•	Zlepšovanie procesov. Neustále hľadáme spôsoby, ako zlepšiť naše postupy a zvýšiť efektivitu projektového riadenia
Zručnosti a predpoklady na úspech
•	Predchádzajúce skúsenosti s riadením projektov z oblasti softvérového vývoja – celého jeho životného cyklu (Analýza, Realizácia, Testovanie, Nasadenie, Podpora prevádzky)
•	Znalosť a praktické skúsenosti niektorej z metodík projektového riadenia PMI/Prince2/IPMA
•	Praktické skúsenosti s implementáciou SCRUM
•	Výhodou sú skúsenosti s vedením tímu PM
•	Schopnosť pretaviť leadership princípy do praxe
•	Znalosť a praktické skúsenosti s využívaním nástrojov – JIRA, CONFLUENCE, O365
•	Profesionálne vystupovanie a komunikácia
•	Asertivita v spojitosti s diplomaciou
•	Schopnosť poskytovania konštruktívnej spätnej väzby
•	Schopnosť riešiť pridelené úlohy zodpovedne a samostatne
•	Chuť učiť sa nové postupy, flexibilita, kreativita a inovatívnosť
•	Dôveryhodnosť, spoľahlivosť a čestnosť
•	Pozitívny prístup
•	Zmysel pre tímovú spoluprácu
•	Komunikačné, prezentačné a organizačné zručnosti na vysokej úrovni
•	Silné analytické myslenie a schopnosť rýchlej adaptácie v rámci domény a tímu
Čo ponúkame
•	U nás nebudeš len číslo (zaujíma nás kto si, čo ťa baví a napĺňa)
•	Osobnostný a profesný rast v rámci firemnej politiky rozvoja a vzdelávania
•	Onboarding buddy
•	Mentoring
•	Jazykové kurzy angličtiny
•	96h vzdelávania za rok
•	Tímový budget na externé konferencie, workshopy a certifikácie
•	Flexibilný pracovný čas
•	Firemné akcie a team buildingové aktivity
•	Práca v dynamickej spoločnosti s najnovšími technológiami a skvelými špecialistami
•	Široký doménový aj technologický záber - u nás sa nudiť nebudeš
•	Možnosť využívať služobné auto aj na súkromné účely
Požiadavky na zamestnanca
Pozícii vyhovujú uchádzači so vzdelaním
vysokoškolské I. stupňa
vysokoškolské II. stupňa
Jazykové znalosti
Anglický jazyk - Stredne pokročilý (B2)
Požadovaná prax
v oblasti projektového riadenia vývoja softvéru
5
Inzerujúca spoločnosť
Stručná charakteristika spoločnosti
PosAm, popredná slovenská IT spoločnosť už vyše 30 rokov úspešne pomáha firmám na Slovensku aj v zahraničí dosahovať ich ciele.
Tajomstvo nášho úspechu spočíva v hlbokej znalosti podnikania zákazníkov a schopnosti prinášať im užitočné riešenia a služby. Sústreďujeme sa na lepšie fungovanie kľúčových aj podporných biznis procesov. Našou hlavnou kompetenciou, s najvyššou pridanou hodnotou, sú inovatívne softvérové riešenia. Patríme medzi hŕstku slovenských firiem, ktoré sa špecializujú na veľké projekty realizované na špičkovej úrovni. Pri realizácii softvérových diel prepájame do harmonického celku doménové a technologické znalosti s prvkami umelej inteligencie a tou najlepšou používateľskou skúsenosťou. Výsledkom je vysoká úžitková hodnota našich riešení, ktoré sú pripravené napĺňať súčasné aj budúce potreby našich zákazníkov.
Softvérové riešenia PosAm ponúka v oblasti workforce manažmentu, poisťovníctva, dopravy a verejnej správy. Našou ambíciou je neustále hľadať nové príležitosti, ako premieňať inovácie, dáta a informačné technológie na úžitok pre zákazníka. Vďaka tomu sa PosAm radí medzi najúspešnejšie slovenské firmy s etablovanou pozíciou na trhu.
V PosAm sa držíme myšlienky, že ak má napredovať celá spoločnosť, musia sa o to pričiniť tí najnadanejší. Spoločnosť sa systematicky venuje vzdelávaniu tak v rámci firmy, ako aj podpore mladých talentov a odmeňovaniu osobností, ktoré pozitívne ovplyvňujú rozvoj ďalšej generácie. Nadácia Dionýza Ilkoviča je úspešný projekt, ktorý inšpiruje a zároveň sa konkrétnymi krokmi snaží pomáhať so zlepšením vzdelávacieho systému na Slovensku.
Hlavná oblasť pôsobenia spoločnosti
Informačné technológie
Kontakt
Kontaktná osoba: Dominika Zelenková Fedorková
Tel.:
+421903240907
E-mail:
poslať životopis
Poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5201183
Dátum zverejnenia:
3.12.2025
2025-12-03
lokalita:
Bratislava
Pozícia:
IT projektový manažér
Spoločnosť:
PosAm spol. s r.o.
Pracovná ponuka je prevzatá z inej stránky alebo zdroja.
Základná zložka mzdy (brutto):
4 000 EUR/mesiac