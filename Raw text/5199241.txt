Linux Medior Administrátor/ka (Hosting, E-mails, DNS.
Websupport, s.r.o.
Miesto práce
Karadžičova 12, Bratislava
Druh pracovného pomeru
plný úväzok
Mzdové podmienky (brutto)
Od 1 900 EUR/mesiac
+ 70€ odmena za každý nočný dohľad
Informácie o pracovnom mieste
Náplň práce, právomoci a zodpovednosti
​Chcel/-a by si mať pod palcom tri datacentrá, stovky serverov a stovky tisíc hostingov? Poď s nami rozvíjať (nielen) slovenský online svet. Hľadáme ostrieľaného systémového admina/ostrieľanú systémovú adminku, na ktorého/ktorú sa dá spoľahnúť.​
Ako bude vyzerať tvoj týždeň v práci?
Budeš zodpovedný/zodpovedná za bezproblémový chod našich systémov. Máme veľkú webovú a  mailovú infraštruktúru, ktorá sa fyzicky nachádza v troch datacentrách, v dvoch krajinách Európy. Taktiež sa stretneš s Openstackom, centrálnym ELK, AIa Kubernetesclustrom, spolu s petabajtami zákazníckych dát.
Budeš sa podieľať na vylepšovaní a automatizovaní existujúcich riešení, spolu s pravidelnými upgradmi. Infraštruktúru máme postavenú aj na nasledujúcich technológiách (neboj, neočakávame, že budeš poznať všetky): nginx, apache, php-fpm, zfs, mariadb, lxd, postfix, dovecot, rspamd, docker, kubernetes, knot, powerdns, bird, galera cluster a plno ďalších. Je to skvelá príležitosť priučiť sa širokému spektru technológií. Infraštruktúru spravujeme pomocou configmanagementu SaltStack.
3 až 4 krát do mesiaca máš celodenný dohľad nad celou infraštruktúrou. V tento deň je primárna náplň tvojej práce riešenie problémov, ktoré reportuje náš monitoring Zabbix alebo ti nahlásia kolegovia ako on-duty človeku. Monitoring ťa pri závažných problémoch upozorní priamo na mobil, ty zasiahneš a vyriešiš problém, najlepšie tak, aby sa už neopakoval. Nemusíš sa báť, v prípade potreby sme ti v celom tíme pripravení pomôcť ťahať aj nočný výpadok.
Občas sa ocitneš aj v  datacentre, buď pri HW probléme, alebo keď príde várka nových serverov. Tie je potrebné zarackovať, ideálne aj pekne pozapájať, nastaviť network a potom späť do officu ich nainštalovať. Samozrejme, za odmenu, so zastávkou na snack.
Očakávame od teba
Máš už za sebou skúsenosti so správou Linuxu, z práce, alebo aj školských a domácich projektov.
Hovoria ti niečo pojmy ako tcp/ipstack, udp/tcp, dns, sql, zfs, raidy, git, firewall, vpn alebo kontajnerizácia.
Zvládaš konfiguráciu LEMPstacku, reverznej proxy, firewallu.
Už si sa stretol/stretla so skriptovaním v Shell alebo Python.
Máš drive, nebojíš sa výziev, rád/rada sa vŕtaš v tom ako systémy fungujú.
Nemáš problém na standupe odprezentovať svoju prácu v Angličtine.
Plusové bodíky
Setupoval/a si vlastné servery, či už vpnku na raspberry-čku, alebo web na VPSku, pochváľ sa s nimi.
Máš niektoré z tvojich projektov na gite, radi sa na nepozrieme.
Máš skúsenosti s konfiguráciou switchov a routerov.
Očakávaj od nás
Priestor pre seba:
Rozumieme, že každý funguje inak. Preto sa radi pobavíme o tom, kedy a ako sa ti pracuje najlepšie. Flexibilný pracovný čas, možnosť pracovať na diaľku a 7 dní voľna navyše… vďaka tomu si ľahšie zladíš prácu a osobný život.
Well-being:
V zdravom tele zdravý duch – a platí to aj naopak. Príspevok 50 % na Multisport kartu pomôže k lepšej kondičke a online terapie cez Hedepy podporia duševnú pohodu. K tomu ešte príspevok na stravu 5 € aj počas voľna alebo návštevy lekára.
Príležitosť rásť:
Zaleží nám na tom, aby ľudia u nás rástli. Budeš môcť chodiť na prednášky, konferencie, zlepšovať si angličtinu, či vzdelávať sa interne. Organizujeme aj Health Day a workshopy na rôzne témy, nech môžeš napredovať po všetkých stránkach.
Podpora skúseného tímu:
Budeš v spoločnosti kolegýň a kolegov, ktorí ti radi pomôžu v oblastiach, kde sa necítiš komfortne a podporia ťa, nech môžeš rozvíjať svoje najlepšie “ja”. Vždy sa budeš mať na koho obrátiť.
Dôvera v tvoje schopnosti:
Tvoj názor nás zaujíma. Kedykoľvek môžeš prísť s vlastným pohľadom, zapojiť sa do debaty o riešeniach a podieľať sa na tom, čo budujeme. Vieme, že dobrý nápad môže prísť z nečakaného smeru.
Cooltúra:
Hackathony, raňajky, vianočný žúr, letná párty, KidsDay, afterky či vítanie nových kolegov. To všetko si spolu užijeme v našich priestranných kanceláriách pri Nivách (s parkovaním, občerstvením, terasou, masážami a výbornou kávou).
Projektové dni:
Experimentuj, skúšaj čo ťa baví, radi privítame akékoľvek nápady na zlepšenie infry
Zamestnanecké výhody, benefity
Vzdelávacie kurzy, školenia
Dovolenka 5 týždňov
Zľava na firemné produkty/služby
Dog-friendly office
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
nadstavbové/vyššie odborné vzdelanie
vysokoškolské I. stupňa
vysokoškolské II. stupňa
vysokoškolské III. stupňa
Jazykové znalosti
Anglický jazyk - Stredne pokročilý (B2)
a
Slovenský jazyk - Pokročilý (C1)
Vodičský preukaz
B
Prax na pozícii/v oblasti
3
Počet rokov praxe
3
Inzerujúca spoločnosť
Stručná charakteristika spoločnosti
Firma, ktorá to zo študentského internátu dotiahla až na jednotku na trhu. Je povestná svojou uvoľnenou firemnou kultúrou, podporou komunity a zodpovedným spoločenským prístupom. Snom každého/-ej talentovaného/-ej (ale aj úplne začínajúceho/-ej) “ítéčkára/ítečkárky” je pracovať práve tu.
Počet zamestnancov
50-99 zamestnancov
Kontakt
Kontaktná osoba: Dominika Valo Šabíková
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5199241
Dátum zverejnenia:
28.11.2025
2025-11-28
lokalita:
Bratislava
Pozícia:
Systémový administrátor
Spoločnosť:
Websupport, s.r.o.
Základná zložka mzdy (brutto):
1 900 EUR/mesiac