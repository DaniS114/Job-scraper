SLSP.sk
CX Researcher/ka
Reagovať na ponuku
Miesto práce
Tomášikova 3271/48, Nové Mesto
Druh pracovného pomeru
plný úväzok
Platové podmienky
1 800 EUR/mesiac
*
*
Uvedená výška mzdy predstavuje minimálnu garantovanú sumu základnej zložky mzdy vzťahujúcej sa na uvedenú pracovnú pozíciu.
Skutočná suma základnej zložky mzdy bude upravená v súlade s vašimi odbornými znalosťami a schopnosťami.
Pracovná náplň:
V našom tíme Dizajn klientskeho zážitku objasňujeme záhady používateľského správania. Snažíme sa prísť na to, prečo batoľatá zvládajú digitálne prostredie lepšie než seniori – a pretaviť tieto poznatky do sveta bankovníctva. A to hlavne tam, kde sa deje najviac – v našej bankovej aplikácii George.
Hľadáme výskumníka/čku, ktorý/á je tímový/á hráč/ka, verí v silu spolupráce a zároveň má cit pre UX copywriting. Niekoho, kto nám pomôže nielen pochopiť potreby ľudí, ale ich aj preložiť do jednoduchých, ľudských a zrozumiteľných textov – priamo v Georgeovi. Tvojou misiou bude pomôcť používateľom cítiť sa v bankovníctve istejšie, pohodlnejšie a priateľskejšie.
Čo ťa čaká v tíme, kde dizajnujeme klientsky zážitok?
Budeš písať texty do bankovej aplikácie George – od mikrotextov cez onboardingy až po obsah, ktorý používateľom zjednoduší život. Všetko tak, aby George rozumel ľuďom a ľudia rozumeli Georgeovi.
Pretavíš zistenia z výskumov do jasných, stručných a empatických slov, ktoré používateľov prevedú riešeniami rýchlejšie a jednoduchšie.
Spolu s dizajnérmi a výskumníkmi budeš tvoriť obsah, ktorý ľudí sprevádza v Georgeovi – pomáha im, uľahčuje rozhodnutia a zlepšuje ich celkový zážitok.
Budeš majstrom v kladení otázok. Tvojou úlohou bude realizovať rozhovory s mladými, skúsenejšími, seniornejšími, podnikavejšími, jednoducho so všetkými bytosťami.
Tvoje detektívne schopnosti preveria zmysel pre interpretáciu indícií, ktoré budú ponúkať všetky rozhovory a hľadanie hlbšej podstaty konania, rozmýšľania a rozhodovania ľudí.
Istá miera diplomacie sa hodí pri pretavovaní/odovzdávaní výsledkov výskumov do biznisových tímov, tak aby zistenia z výskumov mali kľúčovú úlohu pri vývoji produktov a služieb.
Tvoja kreatívna duša sa bude môcť realizovať pri dizajnovaní výskumov, riešení, zážitkov, ktoré prinášajú hodnotu.
Spájať ľudí, dizajny, nápady, témy prostredníctvom UX/CX princípov a metód preverí tvoje "mediátorské“ schopnosti.
Inovovať, experimentovať, prinášať nové a zlepšovať existujúce metódy, nástroje a techniky s cieľom, čo najlepšie pochopiť potreby/problémy ľudí bude tiež tvojou parketou.
Čo sa hodí?
VŠ vzdelanie – ekonómia, bankovníctvo, psychológia, sociológia, UX/UI dizajn, marketing.
Znalosť bankového prostredia a bankových procesov vítaná avšak nie nevyhnutná.
Skúsenosti v oblasti UX/CX.
Komunikačné schopnosti ako aktívne počúvanie, technika kladenia otázok, prezentačné, argumentačné a facilitačné zručnosti sa hodia.
Osobnostné charakteristiky, ktoré by nemali chýbať sú zvedavosť, férovosť, ľudskosť a komunikatívnosť.
Tvoje miesto u nás ti sadne. A nielen pre toto:
Poď s nami dokončovať to, čo sme načali a my ťa odmeníme:
Tvoju prácu u nás si vážime. Odmeníme ťa 13. platom a ročným bonusom.
Extra money za úsilie navyše.
Na kvalitné jedlo ti prispejeme 8€. Stravné hradíme v plnom rozsahu, a to aj v dňoch keď dovolenkuješ.
Participuj aj na úspechoch banky, cez zamestnanecký program sa staneš akcionárom, akcionárkou skupiny ERSTE.
Chceme spolupracovať s ľuďmi, s ktorými rád/rada tráviš čas. Odporuč nám nových kolegov a kolegyne, a my ťa odmeníme sumou až do 1000€.
Urob si radosť, prispejeme ti na ňu 264€ ročne.
Na to, aby si bol/a na dôchodku finančne fit Ti prispejeme do III. piliera až 840€ ročne.
Pre lepšie vyváženie práce a súkromia alebo, aby si stihol/la dokončiť načaté aj doma:
Dovolenkuj s nami až o 5 dní navyše.
Voľný deň - pre rodiča budúceho prváčika pri jeho/jej prvom školskom dni, pri darovaní krvi, pri nadštandardnej zdravotnej prehliadke.
Ťažkosti súkromné aj pracovné môžeš riešiť cez psychologickú podporu, prostredníctvom linky pomoci pre našich zamestnancov.
Veríme, že v zdravom tele je zdravý duch, športuj s Multisport aj UpBalansea kartou.
Zdravotný stav teba a tvojich blízkych ťa vďaka nám nezaskočí – využiť môžeš našu digitálnu ordináciu, ktorá ti je k dispozícií doma aj v zahraničí
Vzdelávaj sa a dokončuj svoje štúdia, veríme, že ti v tom pomôžu workshopy, ktoré pripravujeme spolu s platformou SEDUO.
Oddychovať môžeš aj vďaka „Lucky“ time.
Nečakané výdavky nepočkajú do výplaty, máme pre teba PALM APP.
V Sporke sa všetci poznáme aj vďaka spoločným eventom, ktoré organizujeme.
Budúcnosť je Tvoja v Slovenskej sporiteľni !
Kontaktné údaje:
Mgr.  Daniela Krchnavá
Slovenská sporiteľňa, a.s.
Tomášikova 48, 832 37 Bratislava, Slovensko
www.slsp.sk
Všetky ponuky
•
www.slsp.sk
Copyright © 2002 - 2014 Slovenská sporiteľňa, a.s.
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5196675
Dátum zverejnenia:
24.11.2025
2025-11-24
lokalita:
Bratislava
Pozícia:
Copywriter
,
Špecialista marketingových analýz
,
User Experience Expert
,
Výskumný a vedecký pracovník
Spoločnosť:
Slovenská sporiteľňa, a.s.
Pracovná ponuka je prevzatá z inej stránky alebo zdroja.
Základná zložka mzdy (brutto):
1 800 EUR/mesiac