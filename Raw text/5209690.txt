Špecialista dohľadu a prevádzky siete Prešov - trackuj a rieš s nami našu SWAN Telco sieť
Miesto práce
Prešov
Druh pracovného pomeru
plný úväzok
Termín nástupu
dohodou
Mzdové podmienky (brutto)
1 150 - 1 700 EUR/mesiac
Základná mzda od 1.150,-€ / mesiac počas skúšobnej doby a zaškoľovania. Po skončení skúšobnej doby, zaškolení a zapojení sa do prevádzky 24/7 sa priemerná mesačná mzda vrátane zákonných príplatkov pohybuje okolo 1.700,-€ / mesiac.
K základnej mzde a zákonným príplatkom vzniká po skončení skúšobnej doby nárok i na variabilnú zložku mzdu závislú od plnenia individuálnych cieľov.
Informácie o pracovnom mieste
Náplň práce, právomoci a zodpovednosti
Rozširujeme tím našich kolegov v dohľadovom centre Prešov. Ak si ten, ktorý sa chce učiť, získať skúsenosti s modernými technológiami a byť súčasťou slovenského telekomunikačného operátora, ktorý stojí aj za značkou 4ka, čítaj ďalej. Je super, ak máš za sebou štúdium so zameraním na siete, vedomosti na úrovni CCNA, prípadne praktickú skúsenosť s CISCO zariadeniami. Ak máš iné technické zameranie, ale hardvér, programovacie jazyky, či iný ICT záber je Ti blízky, venuješ tomu svoj voľný čas, tiež to môže byť Tvoja cesta. Táto pozícia Ti otvorí dvere do reálneho sveta telekomunikačných sietí.
V našom tíme získaš:
skúsenosť s množstvom telekomunikačných zariadení a technológií (routre, switche, rádiové jednotky....) od rôznych výrobcov
prehľad v telekomunikačnej sieti, spoznáš princípy a pravidlá jej fungovania
tím skúsených kolegov, od ktorých sa vieš veľa naučiť.
Pracovnú náplň tvoria činnosti, ako:
riešenie požiadaviek a porúch na poskytovaných službách hlásených prevažne z Call Centra, príp. priamo od zákazníkov
monitoring siete a riešenie vzniknutých alarmov a incidentov
úprava konfigurácie služieb na L2 a L3 zariadeniach (routre, switche...), v dohodnutom rozsahu a pravidiel
podrobná evidencia všetkých riešených problémov v ticketovacom systéme
spolupráca s ostatnými oddeleniami na odstránení porúch, ... .
Práca je vykonávaná „od stola“ bez nutnosti výjazdov k zákazníkovi, resp. na miesto poruchy.
Pri adaptácii pomôže skúsenejší kolega, zaučíme do všetkého, čo je potrebné vedieť.
Počas skúšobnej doby je 40 hod. pracovný týždeň od pondelka do piatku. Po cca 3 mesiacoch sa prechádza do nepretržitej prevádzky, kedy je 37,5 h. pracovný týždeň od pondelka do nedele. Štandardne ide o 12 hodinové zmeny, 2 denné zmeny, 2 nočné zmeny a následne 4 dni voľna.
Ak pozícia zaujala, netreba váhať, len zaslať CV. Vyskúšanie nič nestojí a viac si k pozícii a pracovným podmienkam vieme povedať formou online, či na osobnom stretnutí.
Zamestnanecké výhody, benefity
SWAN ponúka prácu v dynamickom prostredí s možnosťou učiť sa. Záleží nám na pracovných vzťahoch a dobrej firemnej kultúre. Spokojnosť kolegov podporujeme aj ponukou benefitov:
Dovolenka oddych
: 5 dní benefitnej dovolenky navyše na každý kalendárny rok
Starostlivosť o zdravie zamestnancov
: zdravé stredy (čerstvé ovocie)
Zdravotná starostlivosť
: možnosť využívať celoročnú zdravotnú starostlivosť v ProCare klinikách za zvýhodnených podmienok
MultiSport karta
: vďaka, ktorej vieš svoj voľný čas využiť naplno
Motivačné programy
: bonus za odporučenie kandidáta, vernostný bonus, Naša hrdinka/náš hrdina a ďalšie iné formy ocenení; ďalšie iné výhody benefitného systému.
Vzdelávanie a rozvoj
: online vzdelávanie (prístup k viac než 300 školeniam z rôznych oblastí), certifikované školenia (Prince, ITIL..)
Smartphone
: možnosť ľubovoľného výberu s dotáciou zamestnávateľa
Zamestnanecký paušál
: dátovanie, volanie a smskovanie
Zľavy u partnerov
: možnosť využívať zľavy u našich partnerov
SWAN zľavy
: možnosť využívať SWAN produkt/službu za zvýhodnených podmienok
Eventy pre zamestnancov
: akcie počas celého roka (vianočná párty, letná párty, športové podujatia, tímové aktivity..)
Rekreačný príspevok
: príspevok na rekreáciu vo výške max. 275 € po min. 2 odpracovaných rokoch
Stravovanie
: gastro karta s príspevkom, resp. finančná hotovosť
Informácie o výberovom konaní
Zaslaním Vášho životopisu zároveň dávate súhlas so spracovaním Vašich osobných údajov uvedených v životopise spoločnosti SWAN, a. s., Landererova 12, 811 09 Bratislava, IČO: 35 680 202, zapísaná v OR MS Bratislava III, odd.: SA, vložka č.: 2958/B k za účelom výberu uchádzačov v zmysle Zákona č. 18/2018 Z.z o ochrane osobných údajov a Nariadenia Európskeho parlamentu a Rady (EÚ) 2016/679 o ochrane fyzických osôb pri spracúvaní osobných údajov a o voľnom pohybe takýchto údajov.
Ďakujeme všetkým kandidátom za prejavený záujem o inzerované pracovné miesto.
Všetky CV starostlivo prečítame, všetkým kandidátom odpovieme a vybraných kandidátov s relevantným profilom, či skúsenosťami budeme kontaktovať najneskôr do 10 pracovných dní po doručení CV. Ďakujeme vopred za záujem byť súčasťou SWANu.
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
vysokoškolské I. stupňa
Vzdelanie v odbore
IT, Telco, technické
Jazykové znalosti
Anglický jazyk - Mierne pokročilý (B1)
Ostatné znalosti
Microsoft Excel - Pokročilý
Osobnostné predpoklady a zručnosti
Odborné znalosti:
základné znalosti administrácie LAN/WAN sietí
znalosť TCP/IP protokolu výhodou
znalosť IP technológií / zariadení výhodou
absolvovanie CISCO Academy (CCNA) veľkou výhodou
anglický jazyk min. B1
Osobnostné predpoklady a zručnosti:
komunikačné zručnosti ... nemáš problém zdvihnúť telefón a riešiť vzniknutú situáciu s kolegom, či zákazníkom
logické myslenie ... pri riešení požiadavky, či výpadku "dvakrát meriaš a raz striháš" a zohľadňuješ všetky okolnosti a súvislosti
flexibilita ... vieš prispôsobiť svoj čas aj focus na aktuálny problém, ktorý nie vždy vie počkať do ďalšieho dňa
prozákaznícky prístup ... rozumieš tomu, že spokojnosť zákazníka je na prvom mieste
„otvorená“ hlava, chuť učiť sa a rozvíjať ... Telco je dynamický svet a ty, ak chceš ísť s dobou, bez učenia sa to nedá.
ochota pracovať v nepretržitej prevádzke (vrátane nočných zmien a víkendov) ... keďže stabilita siete a dostupnosť služieb pre zákazníkov je našou prioritou.
Stručná charakteristika spoločnosti
Telekomunikačný operátor SWAN je druhým najväčším poskytovateľom telekomunikačných služieb firemnej klientele na Slovensku, ktorý tiež ponúka atraktívne služby pre domácnosti a prevádzkuje mobilného operátora 4ka. Svoje služby poskytuje od roku 2000, keď začala ponúkať bezdrôtové dátové pripojenie pre firmy v licencovanom pásme 26 Ghz. Už 20 rokov kontinuálne investuje do budovania vlastnej optickej infraštruktúry, čím sa odlišuje od väčšiny alternatívnych operátorov. Spoločnosť SWAN ako prvá na Slovensku začala s masívnym budovaním a poskytovaním služieb na technológii LTE. Svojou optickou sieťou a fixným LTE pripojením pokrýva tisíce domácností vo viac ako 400 mestách a obciach po celom Slovensku. Od roku 2008 tiež poskytuje tzv. triple play služby pre domácnosti.
V roku 2015 predstavil SWAN originálny koncept mobilného operátora 4ka s dravou obchodnou ponukou, keď za jednotnú cenu 4 centy ponúkol 1 minútu, SMS alebo 1 MB dát. Svoje služby začala 4ka ponúkať v doteraz bezkonkurenčne najširšej predajnej sieti viac ako 1600 pobočiek Slovenskej pošty. Operátor sa orientuje najmä na mladších zákazníkov a tých, ktorí potrebujú veľké objemy dát. Ako prvý priniesol zákazníkom na Slovensku nový paušál s nekonečnými dátami. Prvenstvo si pripísal aj pri spustení pilotnej komerčnej prevádzky 5G siete na Slovensku.
Rovnako ako sa spoločnosť stará o spokojnosť svojich zákazníkov, vytvára atraktívne pracovné prostredie aj pre svojich viac ako 500 zamestnancov na centrále, v pobočkách a SWAN centrách.
Reagovať na ponuku
Adresa spoločnosti
Landererova 12,
821 01 Bratislava,
Slovensko
Poďte k nám
https://budemswan.sk/
Odporučiť ponuku známemu
E-mail
Facebook
Viber
Whatsapp
ID:
5209690
Dátum zverejnenia:
30.12.2025
2025-12-30
lokalita:
Prešov
Pozícia:
IT/Technical Support Specialist
,
Technik
Spoločnosť:
SWAN, a.s.
Základná zložka mzdy (brutto):
1 150 EUR/mesiac