IT analytik (ODPMP-4/2025)
Kancelária Národnej rady Slovenskej republiky
Miesto práce
Námestie A. Dubčeka 1, Bratislava
Druh pracovného pomeru
plný úväzok
Termín nástupu
ihneď
Mzdové podmienky (brutto)
2 800 EUR/mesiac
Informácie o pracovnom mieste
Náplň práce, právomoci a zodpovednosti
Na pozícii IT analytika bude uchádzač zodpovedný za komplexnú analýzu potrieb a požiadaviek jednotlivých odborných útvarov v súvislosti so zmenami informačných systémov, ako aj za posúdenie existujúcich procesov a zdrojov dát.
Medzi jeho hlavné úlohy bude patriť identifikácia a dôkladná evidencia dokumentácie integračných rozhraní medzi rôznymi systémami s cieľom zabezpečiť ich správnu funkčnosť a prepojenie. Uchádzač bude zodpovedný za tvorbu detailných funkčných a technických špecifikácií, ktoré budú zahŕňať use cases, user stories, procesné a dátové modely, slúžiace ako podklad pre vývoj a implementáciu riešení. Počas celého životného cyklu projektov bude riešiť technické nejasnosti, otázky a bude úzko spolupracovať s vývojovými tímami.
Ďalej sa bude podieľať na navrhovaní vhodných riešení a príprave zadania pre dodávateľov v oblasti zmien existujúcich informačných systémov a dodávky nových systémov. Uchádzač bude taktiež navrhovať optimalizáciu a zefektívnenie existujúcich procesov a pracovných postupov prostredníctvom digitalizácie a automatizácie. V rámci svojej činnosti bude viesť komunikáciu a konzultácie s externými dodávateľmi týkajúce sa zadaní, úloh a návrhov riešení, pričom zabezpečí správne pochopenie požiadaviek a očakávaní všetkých zainteresovaných strán.
Náplň práce (stručné zhrnutie):
analýza potrieb a požiadaviek odborných útvarov      na zmeny informačných systémov
(ďalej len "IS")
, existujúce procesy a zdroje dát,
identifikácia a dokumentácia integračných      rozhraní medzi systémami,
tvorba funkčných a technických špecifikácií      (use cases, user stories, procesné a dátové modely),
riešenie technických nejasností počas životného      cyklu projektu,
spolupráca pri navrhovaní vhodných riešení a      zadaní pre dodávateľov na zmeny existujúcich IS a dodávku nových IS,
návrh optimalizácie existujúcich procesov a      postupov prostredníctvom ich digitalizácie a automatizácie,
komunikácia/konzultácie s dodávateľmi o úlohách      a návrhoch riešení.
Zamestnanecké výhody, benefity
stravovanie vo vlastnej jedálni,
vlastné účelové (rekreačné) zariadenie za      zamestnanecké zvýhodnené ceny,
doplnkové dôchodkové sporenie vo výške 3% zo      zúčtovaného mesačného platu,
týždeň dovolenky nad zákonný rámec,
dni voľna navyše z Kolektívnej zmluvy,
odmena pri dosiahnutí 50 rokov a 60 rokov veku,
odmena pri príležitosti pracovného jubilea,
kultúrno-športové aktivity s dňami      plateného voľna,
príspevok na dopravu do zamestnania,
príspevok na sociálnu výpomoc,
vianočný príspevok,
príspevok pri narodení dieťaťa,
príspevok pri jubilejnom darovaní krvi,
príspevok na rekreáciu zamestnancov,
príspevok na športovú činnosť dieťaťa,
karty MultiSport.
Informácie o výberovom konaní
Dovoľujeme si požiadať uchádzačov o zaslanie profesijného štruktúrovaného životopisu v slovenskom jazyku buď elektronicky (kliknutím na tlačidlo "Reagovať na ponuku") alebo poštou na adresu: Kancelária Národnej rady Slovenskej republiky, Osobný úrad, Námestie Alexandra Dubčeka 1, 812 80 Bratislava.
Všetkým uchádzačom vopred ďakujeme za prejavený záujem pracovať v Kancelárii Národnej rady Slovenskej republiky a zároveň oznamujeme, že budeme kontaktovať iba vybraných kandidátov.
Požiadavky na zamestnanca
Pozícii vyhovujú uchádzači so vzdelaním
vysokoškolské II. stupňa
vysokoškolské III. stupňa
Vzdelanie v odbore
informačné technológie
Jazykové znalosti
Slovenský jazyk - Expert (C2)
a
Anglický jazyk - Stredne pokročilý (B2)
Prax na pozícii/v oblasti
prax v odbore min. 3 roky
Osobnostné predpoklady a zručnosti
pracovné skúsenosti na podobnej pozícii v oblasti IT výhodou,
orientácia v databázových konceptoch a integračných riešeniach,
​zodpovedný prístup so schopnosťou pripraviť prehľadné a zrozumiteľné špecifikácie,
znalosť modelovacích nástrojov a techník (BPMN, UML),​
zmysel pre tímovú spoluprácu, logické a analytické myslenie,
zodpovednosť, flexibilita, samostatnosť, presnosť, dobré komunikačné a organizačné schopnosti.
Inzerujúca spoločnosť
Stručná charakteristika spoločnosti
Kancelária Národnej rady Slovenskej republiky je služobný úrad zriadený podľa zákona č. 350/1996 Z. z. o rokovacom poriadku Národnej rady Slovenskej republiky.
Kancelária Národnej rady Slovenskej republiky je štátna rozpočtová organizácia.
Kontakt
Kontaktná osoba: Osobný úrad Kancelárie NR SR
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5201023
Dátum zverejnenia:
3.12.2025
2025-12-03
lokalita:
Bratislava
Pozícia:
IT analytik
,
Odborný referent
Spoločnosť:
Kancelária Národnej rady Slovenskej republiky
Základná zložka mzdy (brutto):
2 800 EUR/mesiac