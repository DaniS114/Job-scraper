Hľadáme (senior) vývojára, ktorý sa nebojí C++ !
BAE Systems OneArc Czechia k.s. - organizačná zložka
Miesto práce
Alžbetina 42, 040 01 Košice, Slovakia (Pozícia umožňuje občasnú prácu z domu)
Druh pracovného pomeru
plný úväzok
Termín nástupu
1.12.2025
Mzdové podmienky (brutto)
4 000 EUR/mesiac
Informácie o pracovnom mieste
Náplň práce, právomoci a zodpovednosti
Zohnať kvalitného C++ programátora je v dnešnej dobe neľahká úloha - nielenže sa firmy predbiehajú v platoch a benefitoch, ale kto dnes ešte v C++ robí rád(a), tak to znamená, že týmto jazykom a technológiami naň naviazanými doslova žije.
My, vývojári v BAE Systems OneArc, sa za takýchto nadšencov považujeme. Mnohí z nás stáli pri zrode nášho hlavného produktu - Virtual Battle Space (VBS) - od čias, kedy sa objavilo C++98 a niektorí pamätajú časy ARMA či dokonca Operation Flashpoint, kde to celé začalo.
Ako firma sa OneArc za 25 rokov rozrástla z pár členného tímu nadšencov na medzinárodnú spoločnosť - najväčšia pobočka je v Prahe, najnovšia tu v Košiciach. Naši hlavní zákazníci sú členské krajiny NATO, ktoré na našich produktoch trénujú vojakov, čím šetria nielen prostriedky na výcvik, ale aj chránia životy samotných vojakov a životné prostredie vôkol nás.
Hľadáme do nášho tímu senior vývojára/ku, ktorý/á má programovanie predovšetkým ako hobby a až potom ako profesiu. Robíme na faktzaujímavých veciach, od 3D renderingu cez AR/VR až po simuláciu celých svetov v cloude, takže naše projekty a úlohy preveria aj tie najdrsnejšie povahy
Na druhej strane uprednostňujeme motivovaných a spokojných zamestnancov, takže žiadne šibeničné deadliny alebo ťahanie nadčasov - my naše produkty dodávame, keď sú naozaj hotové.
Ak sa ti pozdáva, čo si si práve prečítal(a) a zároveň ovládáš:
C++ (nečakané!) - dedičnosť, STL, algoritmy, šablóny
dangling pointers, double free, memory leaks, zlé poradie inicializácii objektov, … áno, všetky tie problémy, kde si treba vyhrnúť rukávy
trpezlivosť pri analyzovaní záhadných problémov (viď predošlý bod)
matematika (hlavne lineárna algebra)
princípy game developmentu (nie nutnosť, ale poteší)
máš apoň 4 roky praxe (buď s C++ alebo gamedev)
a vieš sa dohovoriť po anglicky na úrovni B2 (väčšinou čítanie/písanie, občas telefonát), tak nám určite napíš, budeme sa mať o čom porozprávať
Ak to klapne, budeš:
vyvíjať a udržiavať softvérové funkcie
navrhovať architektúru softvérových modulov a plánovať implementáciu
rozdeľovať projekty na menšie časti, ktoré tím zvládne doručiť postupne
aktívne komunikovať s architektmi, projektovým vedením a stakeholdermi
mentorovať juniorov, dávať spätnú väzbu, robiť code reviews
navrhovať zlepšenia vývojového procesu, technického riešenia alebo odstraňovania technického dlhu
spolupracovať na výberových konaniach pre nových kolegov
zúčastňovať sa odhadovania projektov a úloh​
Zamestnanecké výhody, benefity
pohodové pracovné prostredie - nie je nás tu v KE ani dvadsať, máme prakticky plochú riadiacu štruktúru, sídlime v pekných priestoroch hneď pri Hlavnej ulici
stabilnú prácu - nie je to len taký personalistický BS, jednak máme minimálnu fluktuáciu ľudí, ale hlavne máme dlhodobé zákazky a zákazníkov
možnosť reálnej zodpovednosti a rastu - nehľadáme len robotov na programovanie, ale aj ľudí, ktorí vedia svoje vedomosti odovzdávať ďalej
keďže armáda do vývoja investuje nemalé prostriedky, tak máš možnosť pracovať s najmodernejším (niekedy aj najexotickejším) hardvérom, aký sa dá kúpiť
25 dní dovolenky (bežne je 20) + 3 dni osobného voľna
stravenky, ktoré ti v pohode vystačia na obed a plne hradená Multisport karta
flexibilnú pracovnú dobu (hybridný režim)
Požiadavky na zamestnanca
Pozícii vyhovujú uchádzači so vzdelaním
vysokoškolské I. stupňa
vysokoškolské II. stupňa
Jazykové znalosti
Anglický jazyk - Stredne pokročilý (B2)
Inzerujúca spoločnosť
Stručná charakteristika spoločnosti
BAE Systems OneArc je globalná softvérová spoločnosť s dominantným postavením v oblasti poskytovania simulátorov pre ozbrojené a mierové sily. Využívame najnovšie herné technológie a početný tím skúsených vývojárov, aby sme dokázali dodať vysoko realistické a cenovo výhodné výcvikové a simulačné softvérové riešenia a komponenty pre obranné účely.
Počet zamestnancov
250-499 zamestnancov
Kontakt
Kontaktná osoba: Petr Polivka
Tel.:
+420736214920
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5197608
Dátum zverejnenia:
25.11.2025
2025-11-25
lokalita:
Košice
Pozícia:
Softvérový inžinier
Spoločnosť:
BAE Systems OneArc Czechia k.s. - organizačná zložka
Základná zložka mzdy (brutto):
4 000 EUR/mesiac