AI Marketing Špecialista / Nadšenec
Invelity s.r.o.
Miesto práce
Zvolen, Slovensko (Pozícia umožňuje občasnú prácu z domu)
Druh pracovného pomeru
plný úväzok, skrátený úväzok, živnosť, internship, stáž
Termín nástupu
dohodou
Mzdové podmienky (brutto)
1 400 - 2 900 EUR/mesiac
13ty plat, podiel na zisku, výsledný plat podľa skúseností a pridanej hodnoty
Informácie o pracovnom mieste
Náplň práce, právomoci a zodpovednosti
Pridaj sa do najdynamickejšieho tímu v Invelity! Nehľadáme hotového experta, hľadáme predovšetkým
tímového hráča (pokojne aj juniora) s nadšením pre AI a technológie
, ktorý sa nebojí nových vecí a chce sa učiť s podporou celého tímu.
Tvojou misiou bude pomáhať nám spoločne hľadať a implementovať AI riešenia do našich procesov v marketingu a operatíve.
Nebudeš na to sám/a.
Staneš sa súčasťou tímu, kde budeš mať vedľa seba kolegov s rokmi skúseností z rôznych oblastí online marketingu (PPC, SEO, Sociálne siete, Development, Customer Care) a plnú podporu manažmentu.
Hľadáme niekoho, kto chce vidieť reálne výsledky svojej práce, učiť sa a posúvať nielen seba, ale aj celú agentúru
v najdynamickejšom odbore súčasnosti
. Tvoj background nie je taký dôležitý, ako tvoja zvedavosť. My ti na oplátku dáme silný support, skvelý tím a špičkové technológie.
Tvojou úlohou bude prinášať
AI riešenia do praxe
. Budeš mostom medzi technológiou a reálnymi potrebami agentúry a klientov, pričom budeš neustále spolupracovať s ostatnými. Budeš testovať a napredovať.
Budeš úzko spolupracovať s manažmentom a tímami:
Staneš sa súčasťou AI marketingového tímu. Budeš sa pravidelne rozprávať s kolegami z PPC, SEO či developmentu, zbierať podnety a spoločne budete hľadať najlepšie riešenia.
Budeš navrhovať a implementovať AI riešenia:
S pomocou tímu budeš vytvárať a testovať systémy pre automatizáciu reportingu, dátovú analýzu, optimalizáciu kampaní a ďalšie operatívne procesy.
Budeš pomáhať identifikovať a prepájať rôznorodé dátové zdroje
(od analytiky, cez interné systémy až po finančné dáta), aby naše AI modely mali kvalitný základ.
Budeš sa učiť trénovať a fine-tunovať modely:
Prispôsobovať existujúce modely na špecifické potreby našich interných procesov a klientskych projektov.
Budeš hľadať príležitosti:
Očakávame, že budeš proaktívne (spolu s tímom) hľadať miesta, kde AI môže priniesť najväčšiu hodnotu (úsporu času, zvýšenie kvality) a prichádzať s návrhmi.
Budeš mať podporu pri dotiahnutí vecí do konca:
Pomôžeš nám pretaviť nápady do funkčných riešení. Budeš mať vždy podporu kolegov, ktorí ti dodajú potrebný kontext.
Zamestnanecké výhody, benefity
​
Silný support, mentoring a reálnu tímovú podporu:
Vieme, že je to nová oblasť, a budeme sa v tom posúvať spoločne. Budeš mať vždy po ruke skúsenejších kolegov, ktorí ti pomôžu a dajú kontext. Podporujeme sa navzájom.
Prácu, ktorá má reálny dopad:
Nebudeš robiť "do šuflíka". Budeš priamo budovať systémy, ktoré ovplyvnia fungovanie celej agentúry a výsledky našich klientov.
Priestor na realizáciu a experimentovanie:
Dostaneš možnosť navrhovať a implementovať vlastné nápady v oblasti AI a automatizácie.
Strmá krivku učenia:
Garantujeme ti prístup k najnovším technológiám, interným aj externým školeniam, konferenciám a podporu skúsených kolegov.
Super kolektív a firemnú kultúru:
Sme partia ľudí, ktorí si navzájom pomáhajú, hovoria veci na rovinu a ťahajú za jeden povraz. Fungujeme systematicky podľa EOS.
Flexibilný pracovný čas a možnosť 80% skráteného úväzku.
Finančné ohodnotenie:
Okrem základného platu ponúkame podiel na zisku spoločnosti a 13. plat.
Množstvo benefitov:
Multisport karta, hodiny angličtiny, masáže, dovolenka navyše, 100% preplatená PN, sociálne príspevky, firemné raňajky, legendárne teambuildingy (aj v exotike), pet-friendly office, firemný minibar, ovocie, káva a mnoho ďalšieho.
Notebook aj na súkromné účely.
Prácu pre zaujímavých klientov a známe značky.
​
Informácie o výberovom konaní
Robíme minimálne 2 kolá výberového procesu. Pošli životopis a napíš pár viet o tom, prečo ťa AI baví a prečo si myslíš, že by si k nám zapadol/a.
Predpokladaný termín ukončenia výberového konania
28.11.2025
(ostáva ešte 25 dní)
Požiadavky na zamestnanca
Pozícii vyhovujú uchádzači so vzdelaním
stredoškolské s maturitou
nadstavbové/vyššie odborné vzdelanie
študent vysokej školy
vysokoškolské I. stupňa
vysokoškolské II. stupňa
vysokoškolské III. stupňa
Jazykové znalosti
Anglický jazyk - Mierne pokročilý (B1)
Ostatné znalosti
AI - Umelá inteligencia - Mierne pokročilý
Pozícia je vhodná pre absolventa
Áno
Osobnostné predpoklady a zručnosti
​Hľadáme hlavne správne nastavenie. Technické zručnosti sa dajú doučiť, ale drive a tímový duch sú pre nás kľúčové.
Si tímový hráč/ka:
Toto je pre nás najdôležitejšie. Hľadáme človeka, ktorý sa rád učí od kolegov, ale aj ochotne zdieľa svoje poznatky a pomáha ostatným.
Obrovská ochota učiť sa a posúvať veci:
AI svet sa mení každý deň. Hľadáme niekoho, kto má vášeň pre nové technológie a proaktívne hľadá nové informácie a spôsoby, ako robiť veci lepšie.
Nebojíš sa nových vecí:
Máš pozitívny vzťah k technológiám a neľakáš sa výziev. Tam, kde iní vidia problém, ty hľadáš riešenie.
Technický základ je výhodou:
Ak máš skúsenosti s AI nástrojmi, dátovou analytikou alebo programovaním, je to pre teba plus. Ak nie, ale máš logické myslenie a drive, naučíme ťa to.
Marketingový kontext je výhodou:
Prehľad v digitálnom marketingu (PPC, SEO, Social, Analytika) je plus, aby si rýchlejšie pochopil/a kontext problémov, ktoré riešime (ak ho nemáš, kolegovia ťa rýchlo zaučia).
Analytické a systémové myslenie:
Vieš rozložiť komplexný problém na menšie časti a navrhnúť logické riešenie.
Anglický jazyk:
Minimálne na úrovni čítania technickej dokumentácie a sledovania najnovších trendov (B1/B2).
Cerfitikácie a kurzy výhodou:
Google Digitálna Garáž, Google Analytics Certification, Digitálna Univerzita a iné online či prezenčné kurzy zamerané na digitálny marketing, programovanie a AI
Inzerujúca spoločnosť
Stručná charakteristika spoločnosti
Sme Invelity, digitálna agentúra, ktorá komplexne zastrešuje online marketing a vývoj webov. Sme tím viac ako 30 profesionálov vo Zvolene a Bratislave, ktorí pomáhajú firmám napredovať. Patríme medzi TOP 3% Google Premier Partnerov na Slovensku, sme členmi ADMA, ITAS a ďalších asociácií. Fungujeme na operačnom systéme EOS, ktorý nám pomáha byť efektívnymi a sústrediť sa na priority. Veríme v dáta, otvorenú komunikáciu a silný interný tím.
Chceš sa stať súčasťou nášho tímu, učiť sa a posúvať hranice marketingu pomocou AI? Pošli nám svoje CV a ukáž, čo v tebe je!
www.invelity.com
Počet zamestnancov
20-24 zamestnancov
Kontakt
Kontaktná osoba: Jakub Gombár
Tel.:
+421907663776
E-mail:
poslať životopis
Reagovať na ponuku
Odporučiť ponuku známemu
E-mail
Facebook
Viber
Whatsapp
ID:
5183920
Dátum zverejnenia:
30.10.2025
2025-10-30
lokalita:
Zvolen
Pozícia:
Business Intelligence Specialist
,
Marketingový pracovník
,
Marketingový špecialista
,
Špecialista marketingových analýz
Spoločnosť:
Invelity s.r.o.
Základná zložka mzdy (brutto):
1 400 EUR/mesiac