Hlavní architekt mobilní aplikace MyŠkoda (m/ž)
Škoda Auto a.s.
Místo práce
Okres Mladá Boleslav, Česká republika
Druh pracovního poměru
plný úvazek
Mzdové podmínky (brutto)
Od 50 000 Kč/měsíc
Informace o pracovním místě
Náplň práce, pravomoci a zodpovědnosti
Zajímáte se o auta a hledáte stabilní zaměstnání? Chcete tvořit něco krásného a užitečného? Tak přijďte podpořit náš škodovácký tým. Vyvíjíme mobilní aplikaci, která funguje jako companion app pro vozidla, a umožňuje uživatelům vzdáleně ovládat různé funkce vozu a sledovat jeho stav v reálném čase. Aplikace je klíčovým nástrojem, který zajišťuje integraci moderních technologií s potřebami uživatelů na platformách iOS a Android.
Co u nás budete dělat?
Organizovat vývoj MyŠkoda aplikace a ostatní konektivní aplikace z pohledu IT architektury
Posuzovat celkový kontext a realizovat požadavky business útvaru s ohledem na strategii IT a konektivity
Spolupracovat při tvorbě technického zadání
Stanovovat Solution IT architekturu a vytvářet k ní příslušnou dokumentaci
Organizovat činnosti ke zvýšení efektivity procesu
Zajišťovat spolupráci s ostatními útvary při nasazování systému
Hlavní odpovědnosti:
Navrhovat a vést architektury mobilní aplikace pro iOS a Android, která umožňuje efektivní ovládání vozu a sledování jeho stavu
Spolupracovat na vývoji backendového systému a API pro komunikaci mezi mobilní aplikací a systémem vozidla (včetně technologií jako MQTT, REST, nebo WebSocket)
Zajišťovat vysoké úrovně bezpečnosti dat při komunikaci mezi aplikací a vozidlem, včetně šifrování, ověřování a autorizace uživatelů
Monitorovat a optimalizovat výkon aplikace, aby bylo zajištěno, že aplikace bude fungovat plynule a spolehlivě i v offline režimu nebo při omezeném připojení k internetu
Poskytovat technické vedení pro týmy vývojářů iOS, Android a backendu. Konzultovat  a rozhodovat o použití nejvhodnějších technologií, frameworků a nástrojů pro vývoj aplikace
Spolupracovat s týmy pro testování a zajištění kvality na vývoji automatizovaných testů, které zajistí stabilitu aplikace při aktualizacích a změnách
Co musíte znát, mít a umět?
Vysokoškolské vzdělání v oboru informatiky, softwarového inženýrství nebo příbuzném technickém oboru
Minimálně 5 let zkušeností s architekturou a vývojem mobilních aplikací na platformách iOS a Android (nativní vývoj – Swift, Kotlin, Objective-C, Java)
Znalost AJ (úroveň B2) pro denní komunikaci se zahraničními kolegy a dodavateli i některé naše interní schůzky jsou v AJ/NJ
Zkušenosti s vývojem nebo architekturou backendových systémů (např. Node.js, Java, Python) a znalost principů RESTful API
Znalost metod a standardů pro zabezpečení komunikace mezi mobilními aplikacemi a externími systémy (např. TLS, OAuth)
Výhodou je předchozí zkušenost s vývojem řešení pro propojení mobilních aplikací a IoT zařízení (v tomto případě vozidla)
Schopnost rychle se zorientovat v nových technologiích, trendech a nástrojích, které mohou zlepšit vývoj aplikace
Schopnost efektivně komunikovat s technickými i netechnickými členy týmu a klienty, a vedení technických diskuzí
Co od nás můžete získat?
Chcete občas pracovat z domova? Není problém, s nadřízeným se vždy domluvíte.
Projektové metodiky, technické a technologické standardy a další dovednosti v automotive oblasti získáte formou vzdělávacích kurzů a školení.
Své jazykové dovednosti si rozšíříte jak formou jazykových kurzů, tak každodenním použitím při komunikaci s kolegy a dodavateli ze zahraničí.
Kanceláře, ve kterých se budete cítit opravdu dobře. Vývojová centra, která nabízejí nejnovější technologie pro práci.
Volnější pracovní dobu. Pracujeme 7,5 hodin denně. Pevně určený čas je od 9.00 – 14.00. Pak už je jen na vás, jestli si raději přivstanete, nebo budete pracovat déle do odpoledne.
Nabízíme možnost dlouhodobě vycestovat do zahraničí (1–2 roky), a to i s celou rodinou. Získejte nové životní i pracovní zkušenosti mimo Českou republiku.
Chcete se zdokonalit v projektovém řízení, osvojit si nové manažerské schopnosti nebo vypilovat cizí jazyk. Máme pro vás školení, která vám v tom pomohou.
Co vám bude dělat radost?
Každý rok na vás čeká 13. mzda, jako poděkování za vaši dobrou práci.
Vyplácíme každoroční bonus na základě hospodářských výsledků společnosti. Protože když se daří nám, chceme, aby se dařilo i vám.
Přispějeme vám na penzijní připojištění částkou 1900,- měsíčně.
Nemyslíme jen na budoucnost vozů Škoda, ale i vaší rodiny. Při narození dítěte vám vyplatíme částkou 10.000,-.
Vážíme si věrnosti a věříme v dlouhodobou spolupráci. Každých pět let dostanete speciální odměnu za věrnost (1.000,- za každý odpracovaný rok).
5. týden dovolené navíc. Jestli pojedete k moři nebo na hory je už na vás.
Na dovolenou vám dáme nejen volno, ale i finanční příspěvek. Při využití služeb našich partnerů budete mít nárok na příspěvek 2900 Kč na dospělou osobu / 1500 Kč na dítě.
Volné dny pro zvláštní příležitosti – svatba, stěhování, narození dítěte. Jsou chvíle, kdy práce může jít prostě stranou.
Sodexo karta, kterou můžete využít pro zpestření volného času. Dopřejte si lístky do divadla, běžte si zasportovat nebo si užijte relax v sauně/wellnessu. Možností je opravdu hodně.
Vyberte si jídlo v naší restauraci od 40 Kč, máme výběr až 10 jídel každý den, nápoj zdarma.
Vaše dobrá kondice a pevné zdraví je naší prioritou, proto máme pro naše zaměstnance k dispozici interní polikliniku.
Výhodný zaměstnanecký pronájem vozu Škoda a slevu při koupi nového vozu.
Bezúročnou zápůjčku až 600.000,- na bydlení, rekonstrukci nebo koupi nového vozu Škoda.
Požadavky na zaměstnance
Pozici vyhovují uchazeči se vzděláním
vysokoškolské II. stupně
Jazykové znalosti
Anglický jazyk - Pokročilý (C1)
Inzerující společnost
Stručná charakteristika společnosti
-
Počet zaměstnanců
1000 a více zaměstnanců
Kontakt
Kontaktní osoba: Zuzana Samesova
E-mail:
poslat životopis
Odpovědět na nabídku
Doporučit nabídku známému
E-mail
Facebook
Viber
Whatsapp
ID:
5204996
Dátum zverejnenia:
12.12.2025
2025-12-12
lokalita:
Okres Mladá Boleslav
Pozícia:
IT architekt
,
Technický pracovník
Spoločnosť:
Škoda Auto a.s.
Pracovná ponuka je prevzatá z inej stránky alebo zdroja.
Základná zložka mzdy (brutto):
50 000 Kč/měsíc